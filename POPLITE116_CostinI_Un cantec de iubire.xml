<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Un cântec de iubire: ediție POPLITE </title>
            <author>Costin, I.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>corectură manuală</resp>
               <name>Lucreția Pascariu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781442"></ref>
         </publicationStmt>
         <sourceDesc>
            <bibl>
               <author>Costin, I.</author>
               <title>Un cântec de iubire</title>
               <pubPlace>București</pubPlace>
              <publisher>EDITURA AUTORULUI</publisher>
               <date>1904</date>
               <decoNote type="ilustratii" subtype="no"/>
               <dim unit="char" type="mare"/>
               <extent>
                  <measure unit="word">11997</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
    <text>
        <body>
<p>Un cîntec de iubire</p>
<p> I. COSTIN</p>
<p>Un cîntec de iubire</p>
<p>- ROMAN —</p>
<p> EDIȚIA II</p>
<p>BUCUREȘTI</p>
<p>EDITURA AUTORULUI</p>
<p> 190 A</p>
<p>(Amicului meu,</p>
<p> D. Negreanu</p>
<p>— în semn de iubire</p>
<p> AUTORUL</p> 
<p>E mult de-atunci!..</p>
<p>În fața ferestrelor mele se-nalță o clădire frumoasă, —casă de om bogat.</p>
<p>Din mișcarea ce domnește prin curte și din ne-astîmpărul servitorilor se înțelege că vecinului meu îi place viața, că e unul din acele suflete în al căror adînc toată filosofia vieței se rezumă în: a petrece!..</p>
<p>Nimic mai logic și mai înțelept!..</p>
<p>Clădirea are un singur etaj, însă judecînd-o după înfățișarea ei exterioară s-ar împărți în o sumă de odăi, încît ar putea locui în ele, în chip comod, două familii numeroase. De la intrare, pe care o păzesc porți puternice de fier, pornesc pe dreapta și pe stînga, două alei de trandafiri.</p>
<p>În fund se zărește o moviliță, în vîrful căreia e construit un chioșc încărcat cu ederă.</p>
<p>Cît ține aleia trandafirilor, pe ambele laturi, stau de strajă, în ordine perfectă, trunchiuril plopilor ce păzesc -cu vîrfurile sfredelite-n cer—coprinsul fericitului stăpîn.</p>
<p>Evlavica liniște ce transpira cu atîta taină din casa vecinului meu îmi ațîță curiozitatea în așa grad, încît, mă interesai de el, de modul cum își omoară vremea, și... aflai următoarele:</p>
<p>Îl chiamă Radu Cosma.</p>
<p>E fiul bogătașului Vasile Cosma, mort acum cinci ani. Radu e singurul moștenitor al unei averi mari. Casele de care vorbirăm și două moșii întinse,—două domenii—în județul Ilfov, alcătuesc avutul lui.</p>
<p>Radu știu să-și conducă treburile în mod inteligent și bine chibzuit, astfel că, bunurile lui departe de-a se împuțina, luau avînt din ce în ce mai mare. Deși îi plăcea viața și cheltuia adeseori prea mult, totuși niciodată n-a trecut peste venitul ce-l avea.</p>
<p>Radu era o fire poetică și adînc simțitoare. De un sentimentalism covîrșitor, citea mult și principa la mîngîiere sufletească era vioara, pe care o mînuia c-o pasiune sălbatecă și caracteristică unui mare artist. Dar el niciodată n-a luat lucrurile în serios, și niciodată nu și-a dat osteneala să priceapă că muzica lui e scînteerea unui artist de geniu. Viața pentru el avea farmecele ei adevărate și n-o înțelegea de cît în adevăratul ei sens.</p>
<p>... Seara, deschizînd ferestrele și strîngîndu-și la sîn vioara,—amanta lui—da drumul unor note atît de dulci și melancolice, încît rămîneai uimit, încremenit locului de farmecul ce se degaja din;legănarea unei armonii plină de foc și taină.;Omul ăsta, la început, îmi făcea impresia unui tiran, unui dușman neînduplicat al artei. Nu puteam înțelege egoismul lui barbar și cumplit.</p>
<p>Cu arta lui atît de înaltă, la cîți n-ar fi putut procura emoții rare? Pe cîți nu i-ar fi trezit din veșnicul somn al nesimțirei cu muzica lui dumnezeească, ale cărei note magice erau ca o chemare sfîntă la o viață nouă, ca un strigăt de biruință îndrumat spre alte lumi, spre alte sferi, acolo unde nu se vede nimic, ci se simte toată divinitatea sfintelor plăceri pe cari ni le procură numai muzica!..</p>
<p>El nu voia însă a privi lucrurile în chipul ăsta și tot imensul lui talent îl păstra numai pentru sine.</p>
<p>Eu nu-l puteam suferi numai pentru acest capriciu, deși gustam totdeauna admirabila și binefăcătoarea lui artă.</p>
<p>Dimineața și seara, la oră fixă, cînd Radu cînta, mă așezam la geamul meu și de acolo ascultam ce spunea vioara lui.</p>
<p>Cu toată recunoștința ce-i purtam, totuși îl socoteam avar și ursuz.</p>
<p>In toate serile îl vedeam plecînd la șosea, în echipaj luxos, tras de armăsari negri, superbi, părînd un Apolon în carul lui triumfal.</p>
<p>II invidiam pe vecinul meu și eram gelos de situația lui fericită. Cînd îi vedeam însă cumpătat și nerisipitor, bun și darnic cu cei ce suferă, simțeam pentru el stimă și admirațiune deosebită.</p>
<p>II credeam fericit văzînd traiul lui regulat și mulțumirea sufletească ce-i înflorea obrajii. Constatam cu plăcere că nu mă înșel în credințele mele ce aveam despre el, și era o nespusă fericire pentru mine, atunci cînd aflam lucruri noi, frumoase și-n favoarea lui. Radu să tot fi avut treizeci de ani.</p>
<p>O vîrstă cînd toate simțurile au în om regularitatea lor normală, cînd patimele încep a nu se mai revoluționa și cînd sufletul omenesc caută asi asigura liniștea pentru viitor.</p>
<p>Era solicitat de mulți părinți de familie care s-ar fi simțit fericiți să poată avea de ginere pe fiul lui Vasile Cosma.</p>
<p>Pe Radu însă, nu-1 atrăgeau palidele fețe ale copilelor noastre din oraș. Anemia lor, cu fețele de culoarea lămîei, îl descuraja, și gîndul însurătoarei se depărta tot mai mult din mintea lui gînditoare.</p>
<p>Nici aurul, și nici perspectivele cu care îl ispiteau unii din părinți, nu-1 puteau amăgi.</p>
<p>Neclintit în viața-i de toate zilele, înconjurat veșnic de atmosfera caldă și liniștită pe care ne-o procură numai independența și farmecul sigurătății, Radu iși făurea singur lumea lui de visuri și plăceri nețărmurite.</p>
<p>Ce-i păsa lui de zgomotul și splendorile lumii pompoase?... Ce-i lipsea lui? Și, nu avea destulă avere cu care și-ar fi putut îndeplini or ce capriciu, orce-ar fi dorit?..- Nu era el oare mulțumit de traiul pe care și-l croia singur în viață?...</p>
<p>Nici o ispită nu-1 putu face să renunțe naturii lui firești, rămînînd credincios obiceiurilor și rob amantei lui—vioara,—pe care în ore fixate o strîngea cu dragoste la pept.</p>
<p>În ciuda tutulor, își continua nepăsător, înțelept și plin de încredere, același și același trai.</p>
<p>Nu cunoștea decît sălile de concerte, teatrele, sportul sub toate formele lui, drumurile ce duc și vin de la moșii, cursele de la șosea și singurătatea bibliotecei lui de acasă.</p>
<p>Din cînd în cînd invita la el cîțiva intimi însurați, rude de aproape saiu cîțiva prieteni vechi</p>
<p>În cercul ăsta intim, adeseaori venea vorba de însurătoare. Damele mai cu seamă, căutau să dovedească lui Radu, că viața casnică e cea mai înaltă virtute a oamenilor, că în mijlocul familiei omul simte adevăratele meniri ale vieței.</p>
<p>Dar Radu rămînea neînduplecat, ocolind totdeauna orice subiect ce-ar fi tins pentru căsnicie.</p>
<p>N-ar fi primit niciodată să-și lege sufletul, pentru totdeauna, c-o ființă pentru care n-ar simți o mică licărire de caldă afecțiune.</p>
<p>Și dureroasele exemple ce zilnic vedea Ia alții, îl depărta tot mai mult de ideia însurătoarei.</p>
<p>— «Uite, zicea el: atîți cunoscuți de-ai mei s-au însurat cu fete pe care le-au iubit, cu plăpînde și naive fecioare, iar după trei luni, cu toții au urcat scările tribunalului spre a deslega pentru vecie, ceia ce legase cu atîta dragoste și sfîntă pasiune!..</p>
<p>E fericit acum, inima îi e liniștită și veselă, iar gîndurile lui nu visează decît în dumnezeeasca intimitate a celor mai mari autori din vasta lui bibliotecă.</p>
<p>Ce s-ar face însă, cînd împrejurările i-ar hotărî și lui asemenea deziluzii?...</p>
<p>Cum s-ar împăca cu sufletul, care întotdeauna l-a reținut de ia pornirea asta logică, dar amară?..</p>
<p>Nu!.. Mai bine rămîne așa cum e, mai bine renunță cu desăvîrșire la deliciile căsniciei, decît să cunoască în urmă înspăimîntătoarele ei chinuri.</p>
<p>E prea sentimental și prea slab sufletește ca să poată rezista unor asemenea lovituri.</p>
<p>Si Radu Cosma, urmărit vecinie de aceste idei, nu ceda ispitelor ce-i țineau calea pretutindeni!..</p>
<p>Într-adevăr era întocmai cum mi-I închipuisem.</p>
<p>Cu statura potrivită, oacheși la față; cu părul lung și negru, cu ochii mari și adîncî, în fundul cărora căutam zadarnic a înțelege misteriosul lui suflet. Radu deveni pentru mine un tip interesant și a cărui apropriere îmi făcea nespusă plăcere.</p>
<p>Intr-un interval destul de scurt, ajunsesem intimi. Luam parte la toate petrecerile Iui, și cu cît îl apropiam mai mult, cu atît îl stimam și îl iubeam din inimă.</p>
<p>Mi se părea că omul ăsta e într-adevăr o ființă superioară, un cunoscător profund al viețeî pămîntene. Înțelegeam că la simpatia mea enormă pentru el, contribuiau mult: talentul muzical ce poseda, manierele lui alese, cît și bunătatea-i fără margini, totuși calități ascunse de care nici acum nu-mi pot da seama, mă înlănțuiau tot mai mult, tot mai cald de el.</p>
<p>Cînd nu-1 vedeam o zi, sufeream iar cînd era nevoit să plece Ia țară, să-și vadă moșiile, atunci lipsa lui mă chinuia cumplit.</p>
<p>Dar ceia ce mă încătușa și mai mult de el, era faptul că Radu Cosma prindea pentru mine, pe zi ce trecea, aceleași afecțiuni pe care Ie aveam și eu pentru ei.</p>
<p>Mă simțeam veșnic cu sufletul cernit și îndurerat din cauza înfrîngerilor vieței; iar el, pururea vesel, blînd și uneori copilăros.</p>
<p>Se stabilise între noi un spirit de prietenie antică și ne simțeam prea fericiți în atmosfera asta dulce și parfumată cu miresmele unei iubiri adînci.</p>
<p>Nu ascundea nimic de mine, iar avutul lui era și al meu.</p>
<p>Intr-una din serile noastre de reverii, observ că Radu avea în ochi o curioasă și stranie expresie. Părea stăpînit d-un gînd fatal și după multă stăruință din parte-mi aflai că omul ăsta suferă, că sufletul lui atît de bun și nobil, lîncezește în adăstarea unui vis-ideal, în cucerirea unei himere trecătoare.</p>
<p>In inimă purta o rană.</p>
<p>— E bine, îmi spunea el adesea, ca-n viață omul să fie însoțit de-o femie; însă, eu nu văd pe aceea ce m-ar înțelege, și nu știu dacă vreodată mi-ar răsări în cale! Sunt gata să prind mîna ce mi s-ar întinde, însă, unde? cînd și cine ar îndrăzni să se apropie?...</p>
<p>Și Radu oftă adînc, suferitor și descurajat.</p>
<p>El nu visa iubirea decît pasionată, ucigătoare și nebunatecă în intimitatea ei. Idealul lui, părea a fi o copilă cu păr blond și bogat, cu ochii mari și albaștri, cu mers ușor și plin de farmec, blîndă și de-o veselie desfrînată. •</p>
<p>Apoi, definea pe rînd toate celelalte calități pe cari ar fi dorit să le aibe icoana visurilor lui.</p>
<p>Eu îl ascultam pierdut și uimit de cele auzite; iar în mintea mea, ființa Iui întreagă cucerea tot mai multă stimă, ridicîndu-se îndrăsneț în cadrul admirațiunii ce-i păstram.</p>
<p>Nu iubise pe nimeni pînă la treizeci de ani, și nu cunoștea încă ce magică putere e amorul.</p>
<p>Tot ce știa aflase din cărți, din slabe exemple văzute la alții, însă în inima lui simțitoare nu fîlfîise încă adierile șăgalnicului Cupidon.</p>
<p>Și clipele acestea de crize sufletești cotropeau cam des pe Radu, urmînd altele de reculegere cind nu-și putea ierta slăbiciunea lui copilărească.</p>
<p>Neîncrezător în tainele sfintelor emoții ale iubirii, își continua înainte viața lui de toate zilele, măsurată cu compasul. Din cînd în cînd, doar femeile, vinul și muzica îl trezeau din lîncezeala unui trai obișnuit și banal. Atunci uita cu totul preocupările lui, afacerile, grija moșiilor și ordinea cheltuelilor, și răpit cu desăvîrșire de curentul dulcilor plăceri, părea că renunță la problema lui, ce-1 urmărise clipă cu clipă. A doua zi însă, scuturîndu-și capul îngreunat de gînduri și de plictisul chefului, își relua din nou firul acelorași idei, pornind mai hotărît pe urmele aceluiași ideal.</p>
<p>Voința lui de fier, energică șl neșovăitoare îmi plăcea mult: vedeam pe omul ce nu se abate din calea idealului, oricîte primejdii i s-ar opune.</p>
<p>Seara, după ce ascultam de la fereastra mea, divina lui muzică, și după ce o liniște sălbatecă se întindea pe deasupra casei, treceam drumul și intrînd la el, îl găseam lungit pe-un fotcliu.</p>
<p>— Ce faci, Radule?</p>
<p>— Visez!</p>
<p>— De ce nu mai cînți? Adineori păreai însuflețit. Notele tale îmi picurau pe suflet,— ca un balsam pe rană:—mai cîntă, te rog!</p>
<p>Și Radu, zîmbind amabil, începu Visul pescarului din D’așl fi Rege.</p>
<p>Iar cînd ajunse la partea aceia cu:</p>
<p>De e un vis mă prind că gîndul/Iți este la vr'un făt-frumos./Cu ochi de foc plini de iubire........</p>
<p>atunci sărmanii mei ochi, ne mai puțind rezista, unor emoții atît de-nalte începură a-și lăsa lacrimile, pe luciul obrajilor palizi și îndurerați...</p>
<p>Și tot astfel treceau zilele, care de care mai pline de farmec și emoții rare. Radu, ajunsese pentru mine amicul ideal și tot ce spunea el, părea rupt din inimă.</p>
<p>Cum însă nu-i cunoșteam trecutul; într-una din serile superbului April, l-am rugat să-mi dezvăluie ceva din copilăria lui, și fără multă vorbă, Radu începu așa:</p>
<p>— «Sunt născut la țară, în comuna Răsurile. Tatăl meu, om cumpătat și cunoscător al nevoilor vieții, nu și-a dat tocmai multă osteneală să-mi împodobească ființa c-o cultură oficială. După ce terminai cele șase clase de liceu, mă luă pe lîngă el, căci spunea tata: omul e mai bine să priceapă singur traiul de toate zilele, obstacolele și greutățile vieței. În mijlocul celor ce luptă pentru existență, învață cineva cum să respecte valoarea muncii.</p>
<p>Și condus de aceste idei, tatăl meu îmi întrerupse studiile și mă luă la țară. După trei ani închise ochii, iar mama îl urmă după șease luni.</p>
<p>Rămas singur, orfan și pustiu îmi reamintii poveștile tatei și căutai să-i urmez sfaturile înțelepte. După un an de la moartea lui începui a pricepe filosofia vorbelor sale, și acum văd ce profund adevăr era în ele.</p>
<p>Sunt singurul moștenitor, nu am pe nimeni în lumea asta. După cum știi: am destulă avere, însă, lucrul ciudat, mă simt străin de mine însumi și parcă-mi lipsește ceva. Cauza n-o pot pricipe, deși am căutat adeseaori să-i aflu sorgintea. La țară ca și în oraș, corpul și fizicul meu găsesc destule mulțumiri, destule plăceri ce-mi fac traiul plăcut și ferecit. Cu sufletul însă nu mă împac: mă văd într-un proces nesfîrșit cu el, și nu știu ce vreau...</p>
<p>În mijlocul sătenilor de pe cele două moșii ale mele, mă cred mai bine și parcă inima mea se simte la larg. Acolo văd cu prisosință cum se scurg sudorile pe fețe sarbede și istovite; acolo am înțeles pentru întîia dată valoarea muncii, și-am învățat să respect dreptul țăranului. Imediat după moartea tatei, am căutat să-mi cultiv creerul și spiritul, citit mult, am învățat singur ceia ce n-și fi putut învăța în Universități. Prinzînd un amor pătimaș pentru vioară, fără a sta pe gîndurî,—ajutat de profesori-maeștri,—am învățat să cînt—destul de bine—după cum știi.</p>
<p>îmi dau perfect seama: sunt un om fericit!</p>
<p>Cu toate astea, un ghimpe îmi stă în suflet, și mă dor adînc împunsăturile lui înveninate. Nu sunt pesimist și toată melancolia ce mă înconjoară acum, nu mă sperie. Ași vrea însă să fiu mulțumit pe deplin, ași dori să nu sufăr, să nu simt niciun gol în jurul meu de om bogat</p>
<p>Dar pe zi ce trece, văd că aurul nu are nici o putere asupra sufletului și strălucirea lui ademenitoare, nu poate alcătui fericirea omului. Sunetu-i metalic, pentru mine e un sunet inert.</p>
<p>Ași fi vrut și ași dori chiar să mă însor. Știu însă că ar fi zadarnic: însurătoarea n-ar schimba într-un nimic viața mea de azi.</p>
<p>O! cît ași dori de mult să-mi pot lega traiul pentru totdeauna c-o ființă iubită!</p>
<p>Seara, cînd stau de vorbă cu mine însumi, îmi place a crede că numai iubirea m-ar lecui de urîtul ce-mi copleșește inima. Dar, cît de departe e ea de mine!</p>
<p>În ce orizonturi largi și-o fi așezat tronul? A! desigur, numai iubirea ar fi în stare să stingă spleenul din ființa mea întreagă.</p>
<p>Dar unde, unde este ea?............»</p>
<p>Și lacrămi calde, stropi de rouă primăvăratecă îi umezi fața.</p>
<p>Suferința lui adîncă și covârșitoare, îmi rănea inima. Stăm în fața iui uimit, îi priveam ochii fascinați și căutam adevărul în seninul orbitelor lor.</p>
<p>Setea de ideal, dorul de-a trăi visul lui atît de frumos și nobil îl însuflețea pînă la exaltare.</p>
<p>Călăuzit veșnic de himera asta magică ce-i înflăcăra mintea, el vedea strălucind la orizont un punct de lumină: far de odihnă pentru sufletul lui chinuit, miraj pururea atrăgător către care se îndreaptă în clipe de restriște, o inimă îndurerată</p>
<p>Și cu cît lumina se pronunța mai clar în depărtare, cu atît Radu Cosma se simțea menit pentru o viață nouă, ce l-ar face să renască.</p>
<p>După ce mai cîntă cîteva elegii pline de-o melancolie dureroasă ca și cea din inimă lui, ne despărțirăm.</p>
<p>În seara aceea n-am putut dormi. Mintea mea era necontenit la el, la omul ăsta atît de bizar, atît de bun; la artistul acesta care știa atît de bine să-mi zdrobească inima.</p>
<p>Reflectam într-una. Î1 zăream ca-n vis: invăluit într-o aureolă strălucitoare părea că se-nnalța încet, în sus, tot mai sus, spre ceruri. Ființa lui atît de iubită, se transformă într-o vedenie uimitoare.</p>
<p>Un corp superb, diafan, îmbrăcat în alb; imitînd perfect icoana Nazariteanului; un fulg de ninsoare cotind printre munții de zăpadă, se înălță ușor pierzindu-se în noianul norilor ce pluteau spre infinit.</p>
<p>Vedenia se ștergea tot mai mult în spațiul atmosferic: își luase drumul spre Marte. Ducea cu el visul lui frumos, ne-ncăpător într-o lume de noroi; ducea cu el văpaia unei tinereți alcybyadyce, lumina unui ocean de simțire.</p>
<p>Acolo, sus, spre împărăția luminilor eterne, e locul lui. În mijlocul miresmelor de iasomie se simțea prinzînd aripi. E fluture. Mii de culori îi împodobesc aripele. Se vedea colindînd prin vaste grădini, printre șiruri nesfârșite de pomi roditori cu poame de aur și din a căror frunze, cînd adierea unei boare dulci le făcea să se clatine, se auzeau prin aer mii de sunete ne mai auzite, armonii ce da farmec și splendoare împrejurimilor.</p>
<p>Florile, în milioane de culori, se zăreau ridicîndu-se dintre nesfârșite și uimitoare pajiști. Un rîu cu apa mai clară ca lacrima, se strecura printr-un lanț de grădini fără capăt.</p>
<p>Pretutindeni nu se vedea decît flori și aur, lumină și culoare...</p>
<p>Și-am adormit, visînd cu mintea 1a Radu........</p>
<p>A doua zi mă simțeam obosit și deprimat.</p>
<p>Soarele urca triumfător calea lui bătută de atîtea mii de veacuri.</p>
<p>Se apropia de ziua jumătate cînd scoțîndu-mi capul pe fereastră, în curtea vecinului meu zări o liniște de mormînt. Stolurile lăsate la geamuri dă casei un aspect de pusteire.</p>
<p>Porțile de la intrare, închise, păreau zăvorîte de cînd lumea. Nici o mișcare prin curte, totul părea adormit și mort. Servitorii abia se mai zăreau cîte unul plimbîndu-se prin aleia din față. Uimirea îmi cuprinse sufletul; nu înțelegeam deloc misterul acesta ciudat.</p>
<p>După o oră mă coborîi în stradă și de acolo trecui drumul.</p>
<p>Un servitor mă întîmpină întristat:</p>
<p>— Domnul, nu este acasă; a plecat azi dimineață, de mult!</p>
<p>— Unde!....</p>
<p>— Apoi, a zis că în străinătate; i-am gătit geamantanele și ne-a spus că nu știe cînd s-o întoarce..</p>
<p>Am înțeles totul: amicul meu plecase în căutarea idealului, în urmărirea visului ce-i omora liniștea și pacea inimii lui de om cu simțiri alese. Unde s-o fi dus? Sub care cer își plimbă frumoșii lui ochi? ochii aceia din care scăpărau săgeți de aprinse patimi!..</p>
<p>Sub care orizonturi își caută el acea himeră magică, acea vizuine amăgitoare și sfîntă?</p>
<p>A plecat!...</p>
<p>Și niciun rînd? niciun cuvînt măcar pentru mine?..</p>
<p>A trecut un an, un an de neliniște cumplită, fără să pot afla ceva despre el. Părea că-l pierdusem pentru totdeauna. Nimeni nu era în stare să-mi spună ceva despre el, despre locul unde se ascundea atît de bine și de tainic. Scurgerea unui an mă silea să-l pierd din minte, puțin cîte puțin, și în curînd nu mai păstram de la el decît amintirile. Adesea mi-1 închipuiam fericit, că ajungerea idealului îl făcuse să uite totul, să nu-și mai reamintească de nimeni. Alte ori îmi închipuiam că vreo nenorocire grozavă l-ar fi distrus pentru vecie. Atunci tristețea îmi zdrobea ființa, gîndindu-mă la el, la amicul meu atît de bun și rar.</p>
<p>Lipsa lui îndelungată mă făcea să sufer, să cred că Radu Cosma era dus din lumea celor vii. În ultimul timp citisem prin ziarele străine o sumă de accidente nenorocite: ba că unul se aruncase în Sena, ba că altul s-a sinucis în împrejurări misterioase, și o mulțime de nenorociri care de care mai originale, ce-mi produceau gînduri lugubre și dureroase.</p>
<p>El dispăruse primăvara, în April, cînd farmecui codrului e desăvîrșit, cînd păjiștele încep a-și lua culoarea lor superbă de un verde-închis; cînd florile își întind la soare petalele lor d-un colorit atrăgător.</p>
<p>Dispăruse, și părea pierdut pentru totdeauna!</p>
<p>April, sosise iarăș triumfător și superb, cu bogăția farmecului său, cu soare căldicel și plăcut, cu miros de primăvară, cu violete ce pătrund în inimi înamorate, și cu-n parfum plăcut de pămînt împrimăvărat.</p>
<p>Cîmpiile furau ochii privitorului. Griul de-o palmă, în coame revărsate pe răzoare îți lăsa în inimă o plăcere nespusă și o mîndrie de neam, văzînd cu mulțumire, cum țara ta ascunde în sănu-i atîta bogăție, atîta belșug c-ar putea aduce fericire tutulor locuitorilor ei.</p>
<p>În depărtări, pierdute sub cerul imens se zăreau pe coline, brazdele argintate ce lasă în urmă plugul țăranului. Mai pe deal, Cocostîrcul și Barza își legănau alene pașii domoli și evlavioși.</p>
<p>Pe fundul izvoarelor apa se bătea limpede ca lacrima.</p>
<p>După o zi pierdută pe cîmp, în codru, pe marginea rîurilor, m-am înapoiat spre seară în oraș, impresionat adînc, și aducînd cu mine acea mulțumire sufletească, nespus de plăcută pe care ți-o strecoară în inimă, pacea sfîntă a naturei, splendorile ei, calmul și seninul liniștit al cerului de April.</p>
<p>Ajungînd acasă, pe biuroul meu, am găsit următoarele rînduri;</p>
<p> Amicul meu,</p>
<p>lartă-mă că te-am lăsat așteptînd un rînd de la mine. Am fost prea fericit, prea mult încălzit de o sfînta flacăre a iubirii, ca să mă mai pot gîndi la alții. Peste câteva zile sosesc în țară, aducîud cu mine, idealul visurilor mele. Nu-ți spun mai mult. Sunt prea fericit, și inima mea nu îngăduie mai mult să vorbesc de norocul meu de azi. Mă sufocă cu plăcerea și cu farmecul lui negrăit, amorul med de-acum. Așteaptă și vei vedea.</p>
<p>La revedere peste cîteva zile.</p>
<p>RADU</p>
<p>Am rămas înmărmurit.</p>
<p>Amicul meu trăia? nu i se întîmplase nimic rău, mai mult chiar, era fericit!</p>
<p>Atunci înțelesei limpede tot ce se petrecuse cu el; o aventură, probabil, îl cucerise cu totul, o întîmplare norocoasă îl putu face să creadă în fericire. Așteptam cu nerăbdare scurgerea celor cîteva zile, să-l pot strînge la piept, să-l pot întreba în liniște, să-l am aproape, să mai aud ca-n alte dăți armonia muzicii lui, care îmi dase atîtea emoții rari, care mă făcuse să gust sublimul, înaripîndu-mi simțirile.</p>
<p>Fericirea lui, mă făcea și pe mine fericit.</p>
<p>Mă gîndeam acum la femeia care reușise atît de bine să-l facă a renască, să-l încredințeze atît de minunat că aici pe pămînt, e Fericirea ca și Nenorocirea, că aici, în sfera oamenilor răi, tronează viața cu toate comorile ei sfinte, că omul își creează singur fericire și nenorocire. În fine, mă gîndeam la ființa aceea atît de superioară ce-I încredințase atît de puternic despre bucuriile traiului omenesc, și l-a putut ridica atît de sus, încît toată melancolia lui covîrșitoare de altă dată, dispăruse cu desăvîrșire. Mi-o închipuiam un suflet cu totul superior și de-o bunătate rară ce duce pînă la fanatism. De pe unde o fi cucerit-o? de;sub care cer o furase, aducînd’o,— ca un cuceritor trofeele,— în țara lui, unde-i așteaptă nerăbdătoare o inimă prietenească? Ce comori o fi ascunzînd în inima ei, necunoscuta aceea? Ce visuri o fi purtînd cu ea, de-a știut atît de bine să ridice pînă la ea pe un bolnav sufletește!.....</p>
<p>A! cu ce nerăbdare așteptam eu scurgerea celor cîteva zile!</p>
<p>Mă uitam pe fereastră, la casa lui, și vedeam atîta freamăt prin curte, încît, înțelesei că amicului meu i se pregătește cuibul unde să-și alinte amorul lui în floare, visurile ce-1 chinuise o viață întreagă!</p>
<p>Mă bucura adînc norocul ce-i surîdea, ținîndu-1 puternic în mrejele lui magice, dar parcă mă umilea, cu atîta fericire!</p>
<p>Ah! De ce nu sunt și eu ca el, de ce soarta nu mi-a dat și mie prilejul de-a putea crede în fericire.</p>
<p>Dar cine știe! poate nu merit, nu, nu merit! A doua zi după sosirea lor primii invitația lui Radu. M-am dus nerăbdător și dornic de a-mi revedea amicul, m-am dus c-o dragoste nețărmurită pentru ei și spre a-mi liniști o curiozitate ce mă chinuia cumplit.</p>
<p>Era seara.</p>
<p>Întreaga lui locuință se afunda în lumină îmbelșugată, ca și cînd urma să aibă loc o mare festivitate. Pustiul mohorît și rece de altă dată dispăruse luîndu-i locui farmecul dulce și nespus de plăcut ce se degaja din tot cuprinsul frumoasei lui case.</p>
<p>Cum urcai primele trepte din intrarea principală, Radu mă întîmpină în prag, aruncîndu-se c-o iubire frățească în brațele mele.</p>
<p>Ochii i se umeziră de plăcerea revederei și după trecerea primelor emoții ale unor amintiri ce ne lega puternic, trecurăm în salonul cel mare.</p>
<p>Aici lumina orbea privirile.</p>
<p>Primele cuvinte au fost schimbate în privința lungei lui dispariții, și alte o sumă de banalități ce de regulă se schimbă în asemenea împrejurări, apoi veni vorba de noua fază a vieței lui.</p>
<p>Cînd începu, în treacăt, să-mi vorbească de prezent, frumoșii lui ochi luară expresia estatică a îndrăgostiților fanatizați de geniul amorului divin. Vedeam că nu mai era omul din trecut totul se schimbase în el, părea primenit de ciudatele lui idei de altădată.</p>
<p>ÎI vedeam vesel, nespus de vesel; socotea că tot ce-l înconjoară contribue la imensa lui fericire. Era altul cu desăvîrșire și mi se părea destul de curioasă transformarea asta atît de bruscă.</p>
<p>Zece minute trecură ca o clipă. Apoi dispăru lăsîndu-mă singur, pentru a reveni aducînd de mînă o femee de-o frumusețe angelică.</p>
<p>De sub perdelele de dantelă, ce împodobeau pervazurile unei uși din anti-cameră, chipul ei dulce și blînd, apăru vederei mele ca o minune înălțătoare și sfîntă. Ochii, safire ce scînteiau uimitor, încadrînd o față de crin, mai albă ca inocența vestalelor.</p>
<p>Venea ca un vis.</p>
<p>În legănarea mersului ei demn și plutitor, părea că natura pusese tot farmecul frumosului.</p>
<p>Blondul părului ei mult și bogat, îi astupa aproape cu desăvârșire fruntea.</p>
<p>Sveltă ca o făclie de ceară, credeam că-mi pierd mințile simțindu-i apropierea. Se schimbară obișnuitele cuvinte de recomandare și șezurăm cîteși trei alături, formînd un cerc intim, agreabil, cotropiți de dragostea prieteniei și a plăcerei ce simțeam fiecare. Două ceasuri am rîs cu toții, am povestit fiecare cîteceva, și nu era cuvînt care să nu aibă farmecul lui.</p>
<p>Observînd-o mai de aproape, constatai că nu era o frumusețe fizică în toată splendoarea acestui cuvînt, dar era mai mult: avea în față blîndețea unui înger și bunătatea unei inimi alese. Cu privirea ei blîndă și candidă omora sufletul omenesc și un veac de-ai fi simțit-o aproape, purureanai fi avut alte senzațiuni. Rîsul ei părea un grandios răsărit de soare și cu drag ai fi primit să mori sub farmecul razelor lui.</p>
<p>O chema Maria-Luiza. Era alsaciană și Radu o cucerise din Strassburg. Vorbea o franțuzească stricată, dar cu atîta drăgălășie și farmec, încît simțeai că-ți moare inima sub negrită dulceață a vorbelor ei. Cînd discuțiile noastre erau mai în toi, cînd obrajii ei luară culoarea bujorului, Radu prinse vioara și începu o romanță a lui.</p>
<p>Ea deveni de-o dată serioasă; cîntecul o mișca, umezindu-i ochii.</p>
<p>În inima ei se petrecea o dramă.</p>
<p>Cine știe! dacă nu tocmai cîntecul acesta n-o făcuse să plece în lume cu el, să-și părăsească o mamă nenorocită, un frate iubitor, o soră lăsată de-acum în mijlocul groaznicelor talazuri ale viețeî!</p>
<p>Și pe cînd dumnezeescul avînt al melodiei ce eșeau din strunele vioarei, își luau zborul spre sferi ideale, necunoscute, ochii ei lăcrimau perle fine, brodîndu-i fața îmbujorată.</p>
<p>Cînd vioara tăcu, veselia își luă iarăși farmecul ei negrăit. Radu o rugă să cînte și ea, și fără cea mai mică opunere, începu o arie plină de foc și patimă.</p>
<p>Și astfel petrecurăm o seară superbă, pe care n-am s-o uit niciodată.</p>
<p>Fericirea lor mă făcuse și pe mine fericit.</p>
<p>În tîrziu m-am reîntors în odaia mea rece și pustie, plină de înghețul morții, și-am început a plînge pe ruina tinereții mele netrăite, pe urma atîtor visuri ce mi-au rănit inima, veștejind o junețe pe care n-am simțit-o.</p>
<p>Am înțeles, că rostul meu pe lume n-a avut niciun sens, și în cazul acesta, ce caut? — biet atom rătăcit într-un ocean de lumi înrăite. Vedeam lămurit zădărnicia existenței mele și mă simțeam zdrobit, pierdut în haosul unei lumi vitrege și care te reneagă!</p>
<p>Într-un tîrziu am închis ochii, dar de ce i-am mai redeschis? iarăși, nu pricep!...</p>
<p>Primăvara dă spre sfîrșite.</p>
<p>Ultimul Mai anunța timpuri călduroase, zădufuri arzătoare ce fac pe toți bogății să fugă spre munți, în mijlocul pitorescului desăvîrșit.</p>
<p>Iunie sosi înflăcărat, tropical și nesuferit. În nopțile lui încropite de năbușală, plutea atmosfera greoae și caldă, apăsînd asupra pămîntului uscat. Bucureștii începură a se pustii; gara de Nord fierbea într-o frămîntare nesfîrșită. Afluență mare pe peron, iar vagoanele trenurilor se încărcau cu pasageri ce plecau să-și odihnească corpul și inima sub alt cer, mai dulce și mai îngăduitor.</p>
<p>Radu Cosma rămase tot în Capitală, iar prietenia noastră atît de gingaș începută, se întărea tot mai mult, ajutată acum, atît de afabil, de blîndețea și farmecul Mariei-Luiza.</p>
<p>Ne vedeam zilnic, și cunoșteam tot adîncul iubirii lor ideale. Ce fericit mă simțeam, cînd aveam ocazie să admir fericirea lor! Pentru Radu, viața nu mai avea nici o cută; trecea ca un vis frumos, ca un basm povestit de-o gură măeastră.</p>
<p>Odată cu scurgerea lui Iunie, Radu își luă idolul și plecă la țară, la moșia lui Răsurile.</p>
<p>Remăsesem iarăși singur, pustiu și nemîngîiat. Înduram cu resemnare tot chinul nesuferitelor călduri, cînd după două săptămîni de la plecarea lui, într-una din zile, văzui oprindu-se, în poarta mea, o trăsură.</p>
<p>Era a prietenului, și-o trimesese să mă ducă în mijlocul lor, în mult dorita lor intimitate. Mă simții cel mai fericit muritor și, fără multă vorbă, îmi luai geamantanul și cîteva cărți plecînd spre comuna Răsurile; iar după o cale de patru ceasuri îmi făcui apariția pe linia satului. Fui întîmpinat, pe linie și cîte-și trei pornirăm spre frumosul castel al amicului meu.</p>
<p>Petrecerile din oraș, își urmară seria la țară.</p>
<p>Aceleași distracții nespus de plăcute îmi mulțumea inima și aici. Maria-Luiza se acomodase admirabil cu viața de țară și stîngăcia ei ne umplea sufletele de farmec.</p>
<p>Cu cîtă naivitate nu-mi spunea impresiile ce-i făcuse satul! Noi o ascultam și nu ne mai săturam de povestirile ei timide și dulci. Zilele treceau ca clipele unei vieți fericite.</p>
<p>Adese-ori, seara cînd mă închideam în camera ce mi se oferise, reflectam pînă în tîrziu asupra acestei femei-înger.</p>
<p>Nu știam încă nimic despre chipul cum s-au întîlnit în Strassburg, și ardeam de curiozitate, de-a pătrunde taina asta neînțeleasă.</p>
<p>Intr-una din zile, eu și cu Radu, rătăceam printre nesfîrșitele lanuri, perduți pe cărările șerpuitoare ale codrilor de prin prejur.</p>
<p>Căutînd într-adins a-mi mulțumi o curiozitate împovărătoare, îl rugai să-mi istorisească despre surghiunul lui prin străini; iar cînd ajunse la Maria-Luiza, îmi povesti următoarele:</p>
<p>— Colindasem toate colțurile Europei și tocmai cînd mă hotărîsem a mă întoarce în țară, descurajat și pierdut, îmi sugeră în minte Alsacia! Plecai într-acolo. Cînd intrai în capitala acestei nenorocite provincii, simțeam în mine o stranie și neînțeleasă nostalgie. Mă aflam de vreo lună și mai bine în acest oraș, cînd intr-una din zile, pe cînd străbateam, alene, splendidul parc din centrul orașului, văzui trecîndu-mi alături o tînără fată, ținînd în mînă doui copii, frumoși ca doui îngeri.</p>
<p>Era Maria-Luiza.</p>
<p>La vederea ei simții că-mi trece prin corp un fior puternic, iar văzurile mi se slăbiră. Doamne, ce-o fi asta! și, involuntar căzui pe-o bancă ce sta în fața unui puternic arbore.</p>
<p>Simțindu-mă tulburat, plecai spre hotel.</p>
<p>Aci mă urcai în camera mea, gîndindu-mă întruna la necunoscuta aceea ce mă consternase atît de adînc. N-o cunoșteam, n-o văzusem încă bine, abia o zărisem și cu toate astea simțeam că o iubesc. Ciudată coincidență pentru mine, cînd a doua zi, ducîndu-mă iarăși prin parc, și zărin-o din nou, necunoscuta părea că-mi înțelege gîndurile.</p>
<p>Inima-mi bătea cu putere, de par-că ar fi vrut să sară din coșul pieptului. Urmară mai multe zile, în care o vedeam veșnic. Amorul, pentru această necunoscută, îmi clocotea în sînge.</p>
<p>Găsisem în fine ce căutam, dar mă isbeam de-omare greutate, de stîngăcia și timiditatea mea, care, ori de cite ori mă hotăram să-i vorbesc, îmi îngheța vorbele în gură. Avusei însă un moment de energie supremă: după o trecere de mai multe zile, îi vorbii.</p>
<p>La început nu voia să răspundă întrebărilor mele, iar dacă răspundea, mă fixa serios, privind în altă parte. Simțeam că înebunesc de durerile unei iubiri adînci ce-mi înflorea în inimă. Nu desarmai însă. Ducîndu-mă zilnic și la aceiași oră prin parc, avusei norocul să pot ședea pe-o bancă alături de ea. Aci o asaltai cu întrebările și n-o slăbii pînă n-o hotărîi să vorbească mai liber, mai blînd cu mine, care muream de dragul ei.</p>
<p>După o săptămână eram bine cunoscuți, iar după o lună ne împrietenirăți.</p>
<p>De acum primul pas era făcut, și nu mai era nevoe decît de mărturisirile amorului meu ce atinsese punctul culminant.</p>
<p>Ea îmi povesti tot rostul vieței ei; orfană pe lume, părinții nu și-i cunoscuse niciodată. Educația și-o făcuse într-un orfelinat ai statului, de unde ieși c-o diplomă de instructoare pentru copii. E în casa unui milionar francez, unde i se încredințase educația celor doi îngerași. Era mulțumită în casa aceia, stimată și iubită de femeia milionarului și muma copiilor. Nu năzuia mai mult. Îi convenea de minune viața aceea și era hotărîtă să și-o urmeze astfel pînă la sfirșit.</p>
<p>Cînd îi făcui mărturisirea mea, cînd îi spusei c-o iubesc, că intențiile mele sunt curate; mă privi neîncrezătoare. Pare că-i părea rău că-mi dase ocazie s-o pot cunoaște. Stăruii în amorul meu, ce devenise nebun, și în cele din urmă, văzînd-o stăruință disperată din parte-mi, cedă!</p>
<p>O, n-am să uit niciodată, cum m-a rugat plîngînd, să n-o arunc în mizerie: — «Mă simt bine acum, mi-a zis: nu sufăr, grîndurile mele sunt liniștite, iar inima curată ca lumina zilei. Acești ochi, această gură, n-au fost încă atinse pînă acum. Ia seama să nu mă azvîrli în prăpastie. Plecînd odată de-aci, din casa aceasta, niciodată nu m-aș mai putea reîntoarce».</p>
<p>I-am jurat credință, am plîns în fața ei ca un smintit; ea suflet candit și inimă mare, m-a crezut!</p>
<p>A doua zi, am plecat împreună spre țara mea, și am sosit în împrejurările pe care le cunoști.</p>
<p>Aceasta e, sfirși Radu, povestea amorului meu, și voi păzi cu sfințenie condițiunile ce-mi sunt impuse de ea!»..,</p>
<p>Cînd toamna se ivi cu nopți răcoroase și tainice, cînd ultimele agonii ale amurgului serilor de August își tremuraseră existența pe frunțile codrilor arămii, pe coamele dealurilor arse de văpaia soarelui de Iulie, mă gîndeam să părăsesc Răsurile.</p>
<p>Prietenii, se opuneau din inimă la hotărîrea mea, și pare că în ciuda simpatiei ce Ie păstram, țineau să mă umilească cu dragostea lor nebună, cu poiema unei vieți ideale.</p>
<p>Am rămas în mijlocul lor încă două luni, iar cînd Octombrie își da ultimul răsuflet, părăsii colțul acela; de negrăite fericiri, de plăceri ce nu se pot tălmăci prin graiul condeiului, si nici prin palide povestiri omenești. Am atîtea amintiri duioase ce mi-au alintat o vară întreagă sufletul și inima mea.</p>
<p>Cînd am ieșit din sat, pe cîmpul larg și neted ca un suflet nobil, cădeau primi fulgi de zăpadă. Crivățul sufla încet, ascuțit și șuerător, izbindu-mi urechea cu basmu lui vestitor de dureri adînci și suferinți amare.</p>
<p>Cît puteam prinde cu ochii zarea, peste tot, nu vedeam decît zăpada, cum cădea în liniște pe șesuri, înmormîntînd strat cu strat, urmele unor priveliști mărețe, ce cu trei luni mai înnainte, împodobeau Natura și splendorile ei.</p>
<p>Zăpada cădea în liniște, nepăsătoare și rece.</p>
<p>Îmi ridicai privirile în sus, spre nemărginirea albastră, de unde venea, în joc fantastic, potopul fulgilor de zăpadă.</p>
<p>Fulgi candizi ca și inocența îmi izbea fața, ochi si palida-mi frunte. In jocu lor neprihănit și alb, ca iluziile fecioarei, vedeam visurile mele spulberate, tot avîntul unor tinereți nesimțite, moarte în plină splendoare, vestejite la primele atingeri ale unei sorți cumplite.</p>
<p>Și mi-am lăsat capul sprijinit pe spatele trăsurii, ce fugea amețitor pe cîmpii întroenite, și drum am dat fanteziei mele surescitată de nostalgia atîtor amintiri plăcute și dragi.</p>
<p>Mă gîndeam la Radu, la Maria-Luiza, Ia romanul lor înzghebat pe temeiul celui mai cast și sfînt amor. Am văzut doi oameni, două suflete ce se topesc sub văpăile celor mai înalte și nobile sentimente. Îi vedeam cum se ridic deasupra tuturor, pe deasupra comunilor, patimelor josnice și interesate. Mîndria îmi copleșea inima și mă simțeam fericit că le sunt prieten, că taina lor e cunoscută în adînc de mine.</p>
<p>Insă, în minte-mi, să lămurea o problemă tristă, o întrebare neagră se punea în calea gîndurilor mele. Principiul că: «totul e trecător în lume», de astă-dată mă îngrozea, mi-iera teamă chiar să mă gîndesc la el. Și totuși, dacă e adevărat? dacă filosofia asta ciudată, v-a îndrăzni să se resfrîngă și asupra bunilor mei prieteni?...</p>
<p>Tresări! îngrozit; mă dureau amar gîndirile astea înspăimîntătoare.</p>
<p>Ce s-ar face ea, Maria-Luiza? încotr-o și-ar putea găsi refugiu visurilor înșelate, cum ș-ar mai putea vindeca rana sufletului ei?..</p>
<p>O, e cu neputință, aceasta!</p>
<p>Radu e prea cinstit sufletește; inima lui atît de bună și caldă, nu poate săvîrși o monstruozitate și apoi, o iubea prea mult, ca să mai poată trăi fără ea.</p>
<p>Dar dacă se va întîmpla? Și acest «dacă» îmi astupa vederile, mă făcea să sufăr.</p>
<p>Deodată, trăsura se zgudui brusc: intram pe pavajul Bucureștilor.</p>
<p>Reintram iarăși în orașul unde am plîns și am suferit atît; unde destinul mizerabil mă primea din nou la sînul lui vitreg.</p>
<p>Icoana Mariei-Luizei îmi apăru în minte îndoliată, cu ochii plînși, cu fața palidă și resemnată.</p>
<p>Mai tîrziu, timpul a dat dreptate presimțirilor mele și atunci am înțeles pe deplin tot sensul cuvintelor de mai sus, cu toată grozăvia lor brutală.</p>
<p>Și doi ani de-arîndul nu mai știam nimic despre prietenii mei.</p>
<p>Lipsisem din țară vreme îndelungată; colindasem prin lume ars de farmecul străinătăței.</p>
<p>Străbătusem oceane și mări, cunoscui în fine, aproape tot globul pămîntesc. După o lipsă îndelungată, mă întorsei în țară și cea din-ntîi grijș a mea, fu să-i revăd pe ei, pe Radu și Maria.</p>
<p>În minte-mi năvăliră icoane din trecut.</p>
<p>Am luat drumul iarăși spre Răsuri, străbătînd aceiași cale de-acum doi ani, pe unde pare că toate-mi vorbeau de trecut, de clipe pline de însuflețiri și palpitări ascunse. Mi-adusei aminte de primii fulgi de zăpadă, căzuți într-o toamnă tîrzie; de reflexiile mele ciudate de atunci, și mă cufundai într-un noian adînc de gîndurî.</p>
<p>Calea ce străbateam era plăcută; primăvara își împodobea iarăși splendorile; cerul era senin, calm și blînd; de sub imensitatea Iui părea că se coboară o liniște evlavică, dulce; un aer căldicel și proaspăt străbătea atmosfera. Și mergeam încet; trăsura abia-și mișca roțile, iar caii înspumați, abia se mai legănau de oboseală.</p>
<p>Pe coasta unui deal, în fundul zării, se deslușea satul. Acolo zburau gîndurile mele, spre el mă chema o taină ascunsă, o voce argintie, blîndă; un glas duios, înăbușit de durere, mă chema melancolic și doritor, sugrumat de presimțirile dureroase ale amorului rănit în cele mai delicate sentimente.</p>
<p>Spre Răsuri mă-npingea inima nebună, mă ducea vîrtej un gînd amar: spaima unui dezastru moral. Ce-o fi acolo? Ce-or fi făcînd amicii mei ?</p>
<p>— «O, Maria-Luiza, Maria-Luiza!</p>
<p>Te-oi găsi iarăși veselă și zglobie, umplînd casa de farmec și lumină? dînd viață plictisului și fericire lui Radu ?...</p>
<p>Vedea-voi iară și ochii tăi frumoși, albaștri și mari, scăldați în lacrămi de fericire?...</p>
<p>Cine știe!...</p>
<p>Cu șase luni mai tîrziu am regretat amar plecarea mea bruscă la Răsuri.</p>
<p>Acolo se petrecea drama cea mai sfîșietoare din lume; epilogul unui vis frumos murea pe ruina unei fericiri.</p>
<p>Doi ani de străinătate mi-au fost de ajuns ca să încep a uita din farmecul trecutului; nu mai păstram din el decît amintirea cea mai suavă, punctul luminos al unui vis magic,—ce mai căutam acum să răscolesc cenușea unor vremuri moarte, să mai adaug la rana sufletului meu încă o deziluzie, încă o deznădejde covîrșitoare?!...</p>
<p>Și m-am dus înainte, nenorocit și pribeag, spre a distruge pentru totdeauna ultimele licăriri de simpatie ce mai păstram pentru viața omenească.</p>
<p>Cînd am intrat pe sub bolțile copacilor înfloriți, pe sub albele ramuri ale salcîmilor ninși, — era seara. Zgomotul trăsurii produs pe pavajul din-naintea castelului, făcu să-mi iasă în cale, pe cînd urcam scările intrării principale, feciorul, care mă cunoștea, întîmpinîndu-mă cu-un «bine-ați venit» familiar.</p>
<p>Cînd vrusei a îl întreba despre stăpînii lui, Radu și Maria îmi răspunseră din interior.</p>
<p>Bucuria lor era fără samăn.</p>
<p>Niciodată în viață nu m-am simțit mai bine, mai fericit ca în clipele acele. In jurul meu nu vedeam decît dragoste prietenească, nu zăream decît cea mai deplină bună voință, din partea amicilor mei.</p>
<p>Pînă aici nimic extraordinar, nimic bănuitor ce mi-ar fi putut da a înțelege că în traiul și în afecțiunea dintre Radu și Maria, s-ar fi făcut o schimbare imensă așa după cum în curînd constatai cu durere.</p>
<p>Seara o petrecurăm pînă-n tîrziu din noapte, în cîntece, în discuții vii și aprinse asupra multor chestiuni de psihologie, mai ales. Maria cîntase mult, vocea ei, vedeam bine, nu mai avea acel timbru clar, vesel și plin de-o zburdălnicie copilărească. Tot ce cîntase părea că se rupe cu inimă cu tot din adîncul sufletului ei blînd. Romanțe melancolice, elegii întristătoare, ce’mi zdrobeau inima, consumîndu-mi simțirea, erau melodiile ei de atunci 1 O, nici o-dată, dar nici o-dată n’am să uit;torturile acelei seri penibilă pentru mine. Radu se afundase în adîncul unei canapeli, și părea că nu dă nici o atenție acelor plîngeri dulci, ce porneau dintr-un suflet adînc suferitor. El nu se mai simțea mișcat pînă la lacrimi ca-n alte dăți, nu se mai scula să-și mîngîie iubita, s-o mai alinte ca-n vremurile primei nebunii ale tinereței, nu-i mai mîngîia părul, sărutînd-o ori de cîte ori își terminacîn-tecul. Acum sta nepăsător, rece și vedeam bine;că asculta mai mult pentru-că eram eu,—era chestie de manieră mai mult, de cît plăcerea de-a o asculta. Mi se părea că înnebunesc de necaz din cauza acestei drame ce se petrecea în adîncul inimilor unor oameni ce se cântaseră cu atîta patimă unul pe altul.</p>
<p>In acele clipe de nespusă neplăcere pentru mine reflectam nefavorabil asupra caracterelor bărbaților. Nu înțelegeam brutalitatea asta grozavă a lui Radu Cosma. Era neexplicabilă schimbarea aceea bruscă ce se făcuse în ființa lui întreagă. Și cum observam cu multă luare aminte toate mișcările lor, printre gene părea că zăresc pe Radu ca un punct negru de care ași avea oroare. Nu mai erea omul ideal, înamorat de un vis, urmărind în disperare farmecul unei iubiri ideale; zadarnic se încercau amîndoi spre ași ascunde fiecare ceea ce pentru mine era izbitor și prea semnificativ, Maria, din cînd în cînd, chiar în clipe de nespusă expansiune, scăpa cîte un oftat dureros, profund și pornit din adîncul unei inimi în care trona o durere imensă.</p>
<p>Ce curioasă e și inima omenească!</p>
<p>O viață întreagă alergi, sărman nenorocit, prin glozii unei vieți deșarte; lupți cu chimere neînțelese, cauți să pătrunzi ceea ce nu-ți e dat, iar cînd crezi c-ai atins pentru cîteva clipe o parte din ceea ce visa inima ta, atunci înțelegi adevărul, pricepi grozava prăpastie ce există între tine și lumea visată, te înspăimînțî, simți cum plictisul îți roade ca un vierme neadormit, or ce visare mai senină și plîngînd pe ruina atîtor năzuinți ce altădată ți-au copleșit sufletul, cauți un refugiu de odihnă, un refugiu în care să nu mai simți ceea ce altădată îți părea sfînt, nălțător și chemare înaltă. ,</p>
<p>Într-adevăr, Radu se plictisise; Maria devenise pentru el o ființă neglijabilă, un suflet ce nu-i mai poate procura senzații puternice de care avea atîta nevoie, un temperament ca al lui. I se părea chiar o povară apăsătoarea prietenia și afecțiunea ei.</p>
<p>Totuși se simțea laș, nu îndrăznea să-î spună în față starea lui sufletească, să-i arate neted și lămurit că nu mai pot merge înainte. Ea simțea bine ceea ce o aștepta, răbda însă cu resemnare totul, prelungea zi cu zi o agonie grozavă ce distrugea cu vădită răutate, două inimi tinere, două inimi iubitoare, alese și cu iluzii frumoase despre viață. Și ea iubea încă pe Radu, iar transformarea lui cumplită, o făcea să sufere amar; îi răpea zilele una cîte una gîndul că s-ar despărți de el. Acest gînd i se înfigea în creer, o înebunea procurîndu-i dezordine sufletești ce nu se pot spune.</p>
<p>În tîrziu ne-am despărțit; i-am lăsat pe amîndoi veseli, Radu rîdea, spunea cîte ceva de haz, dar zîmbetul lui era fățarnic, răutăcios. Ea, răspundea afabil, ascunzîndu-șî viile emoții ce-i tulbura inima, acea inimă ce-i era rezervată o soartă de chin și de oroare.</p>
<p>A doua zi m-am sculat de dimineață. Proectasem cu Radu o partidă de cavalcadă și doream să plec mai curînd, să rătăcesc printre dealuri și pe sub bolțile codrilor. Radu mă aștepta, și împreună încălecarăm, plecînd spre superbele țarini după moșia lui. Mergeam alături: cu tăcut și nespus de gînditor reflectam asupra celor ce observasem la ei. La un moment dat, Radu care înțelese cele ce se petreceau în minte-mi, mă întrerupse brusc, spunîndu-mi:</p>
<p>— Știu la ce gîndești, însă nu trebue să mă condamni. Tu nu știi ce port în suflet, tu nu înțelegi că am în inimă un mormînt adînc, un mormînt fără fund ce mă încătușează, mă sugrumă.</p>
<p>M-am uitat lung la el, dîndu-i a înțelege că mă surprind vorbele lui, dar el fără a lua în seamă prefăcătoria mea, urmă:</p>
<p>— «Da! Tu nu știi, sărman amic, că eu mă torturez pe mine însumi prelungind situația de acum, față de Maria. E chiar un sacrificiu enorm ceea ce fac, clar simt că nu mai pot, mă sufocă cu desăvârșire apropierea și contactul cu ea!</p>
<p>Ascultă-mă, și apoi crede ce vei voi.</p>
<p>— «Sunt trei ani aproape de cînd o cunosc, de cînd am luat-o ca tovarășe vieței mele nenorocite. Sunt trei ani de cînd, nebun și setos de viață, de frumos și de farmec, colindam lumea spre-a găsi mireasa sufletului meu. Împrejurările le cunoști: am găsit-o, am iubit-o nebun, fanatic, pătimaș. Ea mi-a dat tot ceea ce poate da o ființă femeiască, ideal de frumoasă, de bună, de gingașă, unui bărbat înamorat și el de problema unui vis purtător în lume de fericire eternă, de senzații pururi noi și puternice. Frumusețea și bunătatea ei îngerească, apoi calități cu totul superioare, erau pentru mine cea mai puternică dovadă că totul va fi asemenea gîndurilor mele. Și în cursul acestor trei ani am trăit cea mai frumoasă și ideală poemă ce-ar fi existat cîndva. Clipe de negrăită fericire mi-au fermecat ființa, m-au făcut să cred că plutesc prin alte sferi, că tot ce mă înconjoară sunt lucruri într-adins create de natură pentru a mă mulțumi pe mine. Maria era punctul luminos, talismanul magic și dătător de farmec, de unde pornea această înaltă mulțumire sufletească ce-mi mîngîia așa de blînd egoismul meu personal. Ea era hrana sufletului meu, lumina ochilor mei; ea era viața inimei mele, farmecul mediului în care mă învîrteam; ea era totul, dar absolut totul pentru mine. Nu puteam trăi o clipă fără s-o simt alături, fără să-i sorb răsuflarea ei parfumată și caldă ce-mi pătrundea în corp ca o rază de lumină în fundul unui ocean de întuneric. Acești trei ani au trecut ca un fîlfîit de aripă, ca adierea zefirului de Maiu. O! Tu nu știi că acum mi se frînge inima de durere, că mă arde adine amarul eternului regret că nu mai pot simți aceleași senzații dulci ce mi-au stăpînit ființa în decursul acestor trei ani.</p>
<p>Acum sunt văduvit de asemenea înalte simțiri; în sufletul meu e un cîmp sterp și ars de soare, e o miriște dogorită cu desăvîrșire de cumplitele văpăi ale zvăpăiatului și nebunului meu amor. Mi se pare că am dat tot ce am avut, am dat cu dărnicie și entuziasm tot ce era sfînt și nobil innauntrul mea întreagă și n-a rămas decît o buturugă uscată, inutilă și plină de noduri. Ași dori să fie altfel, ași dori să fiu iarăși stăpînit de aceleași patimi ca în trecut, dar văd că-i imposibil! Maria numai are pentru mine farmecul de altădată. Ochii ei nu-mi mai vorbesc despre poema visurilor mele, nu mai spun despre povestea unu Paj înamorat de-o Regină. Găsesc că mișcările ei, că gustul, vorba și totul ce altădată mi-o înfățișa ca pe-o ființă superioară, acum par comune tutulor femeilor, că tot ce spune sunt banalități învechite și răsuflate cu desăvîrsire. Adese-ori îmi pare chiar ridicolă.... Știu.... sunt crud poate, dar înțelege: nu pot fi altfel, tot ce spun e pornit din inimă, din adîncul unui suflet plictisit, urmărit de simfoniile chimerilor amăgitoare.</p>
<p>Înțeleg răspunderea morală ce-o am față de ea. Sunt un conrupător chiar, însă ce vrei să fac, cînd dezastrul meu sufletesc e atît de mare, atît de imens încît numai simt nici o senzație, nu mai pot deosebi răul de bine și nici o definiție nu pot da acestor complicațiuni ale spiritului meu, pervertit poate. Uitîndu-mă la ea care înțelege pe deplin ce se petrece în inima mea, mă coprinde o milă adîncă pentru bunătatea și calitățile ei de femeie superioară. Cu cît suferă mai mult, cu atît durerea mea se face mai mare. Pentru ea e o tortură grozavă schimbarea mea neașteptată, iar pentru mine e un supliciu enorm faptul că pururea o am înainte. Închipuește-ți tu ce deziluzie am încercat în clipa aceia cînd ochii mei se făcură mari, înțelegînd că și ea—Maria-Luiza—e ca toate femeile!...</p>
<p>Acum pricep cît de departe sunt de idealul ce urmărisem c-o stăruință de nebun! Și-apoi, acești trei ani morți, au adus schimbări enorme în ființa ei întreagă. Intimitatea dintre noi, adeseori mi-a arătat-o ridicolă; în jurul ochilor ei s-aau ivit cearcăne ce mă nemulțumesc; pielea a început a i se sbîrci; pe la colțurile gurei se încrețește carnea în mod neplăcut—și pe zi ce trece defectele îi ies nenumărate făcîndu-mă să mă îngrozesc, să regret trecutul chiar, acel trecut ce pururea ar fi trebuit să rămînă sfînt și neuitat pentru mine.</p>
<p>Am îndurat însă totul c-o resemnare de condamnat, de-acum nu mai pot! Sunt hotărît să-i spun pe față totul, să-i arăt în mod cinstit că între mine și ea s-a săpat o prăpastie ucigătoare, că viața noastră atît de gingaș începută, nu mai poate continua. Par-că văd disperarea ei, plînsul și durerea ce-i va cauza hotărîrea mea, însă nu pot face altfel. Ași fi un lași, un mizerabil chiar de n-ași face-o!... Ca să mai prelungesc o agonie, înseamnă să fiu un om de nimic, unul din acele făpturi de oameni ce formează armata lașilor. Și eu nu fac parte din specia acestora. Ii voida totul, tot ce-mi va pretinde, voi împărți tot avutul meu pe din-două cu ea, i-l voi da întreg chiar, numai să primească a ne despărți pentru totdeauna!</p>
<p>Știu, voi rămîne iarăși pustiu și singur, nemîngîiat și lipsit de orce afecțiune caldă; voi rămîne din nou să lîncezesc, să’mi pierd tinerețea în zbuciumări dăunătoare sănătății,—primesc însă totul;în schimbul singurătății pe care o prefer acum, fie chiar de m-ar duce să dorm pentru totdeauna în flavica liniște a cimitirului!...»</p>
<p>Și aci, Radu Cosma, își încetă confidența.</p>
<p>Temperamentul lui de artist, de om cu simțiri înalte, c-o organizație a sistemului nervos cu totul superioară, căuta—împins de natura conducătoare,—noi senzațiuni; imaginația lui prea dezvoltată urmărea febril emoții vii, și Maria nu i le mai putea da. Plictisul îl copleșea cu desăvîrșire, îi omora ființa, iar vinovatul dacă putea fi cineva: era însăși natură creatoare. Natura-mamă ce conduce c-o mînă nevăzută destinele oamenilor, cu patimile lor nevinovate.</p>
<p>La ce l-ași mai fi condamnat și eu, cînd nu vedeam care ar fi motivul ce m-ar îndreptăți ?...</p>
<p>Cînd amicul meu își isprăvi tînguirile ceasul arăta ora mesei.</p>
<p>Ne-am întors caii spre casă, unde ajunserăm după cincisprezece minute. Intrai tăcut în sala de mîncare, căutînd un mijloc de a scăpa să nu iau parte la cumplita sentință ce avea să audă în curînd Maria, și pretextînd o indisposiție subită, plecai imediat după terminarea dejunului. Eram consternat și mă durea enorm soarta nenorocitei Marii. Ea părea zdrobită moralicește; mă petrecu pînă la ieșirea din coprinsul castelului, iar cînd ne împreunarăm mîinele pentru despărțire, ochii ei lăcrămau des; peptul i se umfla zdrobit de suspine ne-ntrerupte. Îi simții mîna tremurînd nervos în mîinile mele, mînuța ei pe care niciodată nu era s-o mai întîlnesc!</p>
<p>Clipele despărțirii mele de ea fură cumplite; îmi smulseră două lacrimi, prinos a unei prietenii curate ce va intra acum pentru veșnicie în mormîntul uitării. Ea observă, înțelegînd totul și izbucnind într-un plîns sfîșietor, se întoarse repede, pierzîndu-se printre straturile trandafirilor înfloriți, care o priveau și ei cu milă.</p>
<p>M-am urcat în trăsură și pornind spre oraș, reflectam în liniște la cele ce urmau să se petreacă în casa proprietarului din Răsuri.</p>
<p>Am simțit atunci o enormă deziluzie pentru viața aceasta meschină și rea.</p>
<p>— O, sărmană și nenorocită victimă!..</p>
<p>După o săptămînă aflai toată desfășurarea dramei.</p>
<p>In adevăr, Radu înarmat c-o imensă forță sufletească, o chemă în biuroul lui și aproape plîngînd îi arătă cumplita hotărîre.</p>
<p>Maria, rămase de piatră; ochii i se tulburară adînc, fața i se desfigură și căzîndu-î în genuchi îl implora s-o cruțe de-o asemenea nenorocire. El însă rămase neclintit, rece și ne-ndurător. I-a spus neted că nu mai pot continua împreună o viață banală și plictisitoare, adăugînd că-și împarte tot avutul cu ea.</p>
<p>Maria, a mai stăruit; el a respins totul în chip hotărîtor și nenorocita victimă a amorului în floare, fu silită să plece iarăși în lumea largă, sub un orizont întunecat și nesigur. De astă-dată însă nu-șî putea defini niciun punct unde ș-ar fi putut găsi un refugiu, unde ș-ar fi putut consola inima ei îndoliată pentru vecie, visurile ei înșelate, și prima ei iubire moartă la întîiele adieri ale unei sorți nefaste. A plîns mult, s-a rugat implorînd milă pentru nenorocirea ei, i-a adus aminte de toate promisiunile lui, de tot trecutul ce i-a fermecat, de prima lor întîlnire, însă el a rămas pînă la sfîrșit un om cu inimă de piatră. Ea, a refuzat totul, n-a luat nimic din avutul Iui, de cît o singură suvenire: inelul dat de Radu la prima lor întîlnire.</p>
<p>Și-a plecat singură, nenorocită; a luat trenul la prima stație și s-a dus în lume, gonită în chip neprasnic de loviturile unui amor nenorocit.</p>
<p>În urma ei n-a rămas decît parfumul unei inimi alese, farmecul unui suflet de elită și umbra unui vis de nemărginită fericire........</p>
<p> Și iată-l pe Radu Cosma iarăși singur, continuînd ca și înainte viața lui de om cumpătat. Insă, ceva straniu se petrecea în adîncul inimii lui. După plecarea Măriei nu l-am mai văzut niciodată vesel, numai era omul îngîmfat de situația lui materială și mulțumit de norocul ce veșnic îi alinta ființa. De la plecarea Mariei, ’mi-iera și teamă par-că să-l întîlnesc și rar îi vizitam casa. Cînd dam cu ochii de păreții odăilor unde altădată petrecusem zile neuitate, cînd zăream obiectele de artă de prin colțuri, nimicurile de pe etajere, pe unde au umblat mîinile ei, o nostalgie îndurerată mă copleșea, și zile de-arîndul mă stăpînea o melancolie ne-nțeleasă. Rar cînd mai cutezam să trec drumul la amicul meu, o făceam mai mult de curiozitate, și pentru respectul unor amintiri sfinte. Intram în casa Iui ca într-un cimitir unde zac moaște sfinte și unde ar fi îngropate cele mai scumpe ființe, cele mai dragi iluzi; ce ne-au stăpînit vreo dată inima. Pustiul ce-mi răsărea pretutindeni în cale, mă înăbușea cu totul. Tablourile de artă, ce adese-ori au fost subiecte; de conversație pentru noi, priveau și ele triste din seninătatea lor evlavică, și pare că înțelegeau și ele imensa durere ce au încercat în perderea Mariei. Uite clavirul, cu octavele Iui de fildeși, peste care alunecau ca un filfîit de aripi, mîinile;ci, acum c plin de praf, notele stau răvășite, nici;o ordine pe nicăeri, totul e dezordonat și trist. Zdrobit de puterea unor emoții vii și dureroase, simțeam că mi se desprinde ceva de lîngă inimă, și că în adîncul oului meu se face un gol prăpăstios, atunci ieșeam cu sufletul frînt de povara amintirilor scumpe, și intrînd în singurătate odăei mele, plîngeam în liniște, ascuns de oameni, durata unui vis de fericire, trăit în eternitatea unei clipe trecătoare. Și mi-o rechemam în minte, așa cum o cunoscusem eu: frumoasă ca flacăra zorilor, albă ca spuma și dulce ca un zîmbet de copil. Și cum stăm răsturnat pe faldurile unei canapele, o revedeam străină în mijlocul unui furnicar de lumi vitrige pentru ea, colindînd oraș după oraș, gonită cu înverșunare de oroarea unei iubiri înșelate, ce-i întuneca ochii, frumoșii ei ochi din ale căror lumini se degaja altădată cea mai suavă și sfîntă castitate. Unde-o fi? îmi ziceam adesea; pe unde și-o fi rătăcind pașii pribeagă și nenorocita pasăre?</p>
<p>Aceste reflexii îmi reveneau adesea în minte, făcîndu-mă să sufăr în chip adînc și dureros.</p>
<p>O, cît ași fi dorit de mult să-i vin în ajutor, de ar fi fost cu putință!</p>
<p>Dar restriștea, nemiloasa și fatala restriște, însoțitoarea inimilor nenorocite, o acoperea îngrijitor cu mantia ci neagră și aducătoare de chin!..</p><figure corresp="CostinI_Un cantec_1904_files/CostinI_Un cantec_1904-8.jpg"></figure>
<p> Muzeul Digital al Romanului Românesc</p>
<p>revistatransilvania.ro/mdrrl901-1932 X,</p>
<p>50 UN CÎNTECȘDE IUBIRE</p>
<p>Trecuse trei luni de la plecarea ei și nu i mai știam de urmă.</p>
<p>A, cît de rar și de scump era sufletul acelei femei!..</p>
<p>Nimic nu poate fi mai dulce și mai sfînt în lume ca o femeie aleasă.</p>
<p>Comori neprețuite zac în inima ei, și fericiri fără capăt, îți strecoară în suflet o femeie de valoare Mariei-Luiza!.</p>
<p>Dar unde?.. Unde este ea?..</p>
<p>A plecat cu primele stoluri ale rîndunicilor, cu întîiul șir de cocoare, luînd cu ea și ultimele contururi din umbra unui vis magic.</p>
<p>A ce curioasă e și inima omenească!</p>
<p>De ce, cînd nebuni și amețiți de patimi dulci, înnaripați de magica chemare a iubirilor nălțătoare, nu ne oprim acolo, unde punctul culminant al năzuinților noastre e să atingem ceea ce am dorit c-o clipă mai înainte?... De ce, cînd ajungem ultima treaptă a tot ce era pentru noi ideal și farmec, nu ne dăm seama că nu mai putem merge înnainte! De ce, nu ne oprim atunci cînd trebue? de ce, suntem orbi și nu vedem că mergînd mereu înainte ne vom prăbuși în prăpastie?</p>
<p>Lăcomia și patima oarbă ne fură mințile, ne întunecă cugetarea!...</p>
<p>De ce, nu vrem să înțelege că idealul e infinit în spațiu, și că niciodată el nu poate fi atins.</p>
<p>Cu cît urcăm mai mult, cu atît se depărtează de noi, și cu cît se depărtează cu atît ne simțim mai neputincioși, mai nefericiți în vălmășala unei lupte disperate, în vîrtejul amețitor al unor asalturi fără sens, fără rost—zadarnice!...</p>
<p>Progenituri a unor timpuri austere, naturi bolnave, nevropate și lipsite de noțiunea:  liniștei sufletești, ne lăsăm tîrițî de ispititoarele porniri ce se nasc în noi odată cu primiie raze de lumină, ce ne mîngîie palidele frunți! Patima ne-nfrînată, e A-Tot-Stăpînitoare pe sufletele noastre! De ce, niciodată nu suntem în stare să spunem, dar s-o spunem sinceri și din inimă: suntem fericiți!</p>
<p>Pustiul și descurajarea neagră ne cuprind în mrejele lor fatale și nu suntem în stare a ne opune! De ce, râul ne frînge cu puterea lui nefastă; iar binele e ocolit și stă de-o parte privindu-ne cu milă...</p>
<p>Odată cu primele amăgiri în viață se naște în noi și deziluzia, cu toată puternicia ei otrăvitoare!..</p>
<p>A, deșertăciune neiertată, chimeră pururea plină de chinuri; tu, umbră îngrozitoare ce furi mințile și lași zăbranicu-ți negru să ne acopere cugetarea, să ne orbească privirile!...</p>
<p>Unde ne duci? spre care țărmuri necunoscute ne-ndreți? și unde ne-mpingi, nebuno, cu cîntecul tău de Sirenă ucigătoare?...</p>
<p>Viu fie-ce zi trecută, Radu Cosma se întrista și mai mult. El, omul vesel, cîntărețul pasionat al romanțelor sentimentale, de mult nu-1 mai auzeam mîngîind coardele vioarei. Cînd întîmplarea făcea sa-l întîlnesc, atunci, îl vedeam cuprins de-o deznădejde barbară. Părea îmbătrînit și suferea nespus de mult, ca și în prima perioadă a visurilor din trecut.</p>
<p>Tîrziu am aflat că-i părea rău de plecarea Mariei, de perderea unei femei ce-1 alintase atît de dulce. Regreta în chip amar ce făcuse, și acum o dorea din nou.</p>
<p>Era prea tîrziu însă, fericirea zburase din cuibul ei de aur, în care o închisese și din care tot el o gonise cu-o brutalitate sălbatică.</p>
<p>Începuse a-și da seama de toată valoarea acelei femei, și zadarnic acum o dorea iarăși, nebun și strivit de căință. Ochii lui s-au redeschis mari și luminoși, înțelegînd adevărul, intr-o vreme tomnatică, cînd crivățul întâmplărilor triste smulsese cu furie crinul alb și candid, svîrlindu-l pradă valurilor îndîrjite.</p>
<p>Era prea tîrzie reînvierea Iui! și nu-i mai rămînea ca consolare decît resemnarea.</p>
<p>În sufletu-i, o năprasnică sahară se întindea cotropitoare, procurîndu-i dureri fără țel și ce nu se pot spune.</p>
<p>A, de cîte ori nu l-am auzit blestemindu-și clipa cînd a putut cugeta la despărțirea lor. Avea crize de nervi ce mă îngrijeau, iar cînd spasmurile bolii delirau mai cu putere, auzeam cum de pe buzele Iui supte și arse de boală se desprindea numele ei: Mario! Mario!</p>
<p>A căzut de dorul celei duse mai multe luni, și cînd se intremă mai binișor, a plecat iarăși în lume, nenorocit din nou, gonit de remușcări cumplite; a plecat iarăși fără țintă, călăuzit numai de setea de-a regăsi ceea ce perduse.</p>
<p>Maria, îi lăsase un gol în inimă, un piron înroșit i se înfipsese în crecr.</p>
<p>Și s-a dus in lume s-o caute, s-a dus pasăre călătoare peste oceanele înfuriate de furtuni!</p>
<p>Doi ani iarăși numai aflasem nimic despre el.</p>
<p>Spre sfîrșitui unei toamne l-am revăzut, însă de astă dată îmbătrinit cu desăvârșire. Părul îi era alb, fața galbenă, buzele vinete, iar în virlul obrajilor, Moartea, ii mînjise cu țarîna mormîntului.</p>
<p>Din nou colindase lumea, acum însă, se întoarse fără Maria, n-o putuse găsi nicăieri cu toată stăruința Iui disperată. Întrebase pretutindeni, cercetase cu de-amănuntul toate țările, toate orașele, globul întreg, însă nimeni n-a fost în stare să-i dea măcar o mică lămurire, nimeni nu-i putu arăta o pată, cît de mică, din umbra pe unde pribegise Maria lui!</p>
<p>Părea c-o înghițise mormîntul.</p>
<p>Cine știe, sărmana copilă, în disperarea ei nebună, de nu se aruncase în sălbatecul vîrtcj al valurilor înfuriate?.... Cine știe, de n-o fi adormind în chiar umbra vreunui cimitir din țara lui?</p>
<p>Și Radu, după doi ani deneodihnă, de frămîntări zadarnice, se reîntoarse în țară.</p>
<p>Î1 vedeam distrus de boală și de suferință. Era pierdut pentru veșnicie și nici o putere omenească nu-1 mai putea scăpa. Ftizia, ce contractase din cauza atîtor lupte sufletești, îl dobora zi cu zi, clipă cu clipă.</p>
<p>M-am dus să-l văd: boala îl trîntise pentru totdeauna la pat.</p>
<p>Cu sfîrșirea ultimelor zile de Noiembrie, se sfîrșiră și ultimele lui scintei de viață.</p>
<p>L-am condus pînă la cel din urmă refugiu al existenței noastre și l-am plîns ca pe un frate, ca pe propriul meu suflet.</p>
<p> SFÎRȘIT</p>
<p>Pagini uitate</p>
<p>De-mi întorc gîndurile înapoi, spre vremurile apuse în noianul trecutului, mă cutremur, iar chinuitoarele amintiri îmi dau și azi senzația durerii. O, cît mă dor de mult aducerile aminte! Par-că mă văd: copil zglobiu și visător, adolescent al celor 22 de ani, cînd totul pare vis feeric și cînd inima, sărmana inimă, se zbate în agonia celor mai grozave agitațiuni, ce ni le procură iubirea, pururea tirana și ucigătoarea Iubire! Uite-o, îmi iese în cale. E tînără, frumoasă, cu inima plină de dor și sentimente nobile. Are un singur ideal: Amorul! Și astfel ne-am cunoscut, ne-am iubit mult, ne-am făcut confidențe, ne-am regăsit doi copii pribegi, setoși de-aprinse și sfinte emoții. Părea că sufletele noastre se cunoșteau de mult, că generații întregi au răscolit într-una pînă cînd, forma și viața materiei, au renăscut în noi. Și iată-ne făpturi fericite, nepăsătoare de fire și de oameni. Și pe cînd anii colindau nebuni și dezmățați, noi, luați în vîrtejurile amețitoare ale unei iubiri păgîne, priveam nepăsători Ia toată comedia asta, de pe scena omenirii. Și ne-am iubit mult, și nevrozați de flacăra acestui sentiment nobil și înalt, ce se numește Iubirea, am lăsat toată libertatea pornirilor noastre sufletești, fără stavilă în inimi, am lăsat în toată voia lui deplină pe dulcele și sălbaticul Amor să-și continuie menirea, atît de sfînt începută de noi.</p>
<p>A... dar cum pe lume totul e trecător, odată cu anii ce zburau, cu un fîlfîit de aripă, a zburat și amorul, iar cu el fericirea noastră întreagă. Ea a plecat în lume, doritoare de noi senzațiuni și emoții magice, iar eu am rămas s-o plîng descurajat și rănit în inimă. Și am plîns-o mult, mult căutînd-o și chemînd-o în visurile mele de copil înamorat. Și anii iarăși au trecut nepăsători, și tirani, luînd cu ei visurile copilului și năzuințele lui sfinte.</p>
<p>Iar cînd totul părea perdut cu desăvîrșire, cînd rănile întîiului amor erau încă ne-închise, iată-mă iară-și chinuit de ademenirile unei chimere. Ne-mîngîiat și trist cum eram, îndoliat și cu ochii stinși de lacrămi, simțeam nevoia unei apropieri vrăjite, simțeam setea unei atmosferi calde pe care numai sufletul unei femei ne-o poate procura.</p>
<p>Al... de n-ar fi femeile ce s-ar face omenirea? ce s-ar face sufletul pribeag și nenorocit, poetul singuratec și orfan pe lume?</p>
<p>Și din nou încercai iubirea.</p>
<p>De astă-dată o port și azi în suflet, șimi pare c-o voi purta în veci. Ea are ochi de cicoare, cu față de crini albi, cu părul ca ondulările spicelor de grîu ce dă în copt. În mers are legănarea Heruvimilor, iar în voce, melodia unei simfonii de Bethowen. Toată e o plămădire din cîntecele lui Ossian, o notă din armonia desăvîrșită a unei nopți de Mai. O iubesc mai mult ca pe mine, cînd o văd uit totul, mi se pare că trăesc un vis frumos, un vis divin și magic. Cînd o țin aproape de sufletul meu, atunci, adorm de fericire, iar prin corp îmi trec curenții unor emoțiuni puternice, și o căldură sfîntă și dulce coprinde întreaga mea fiiință.</p>
<p>A... de-ar rămîne totul așa, un veac întreg, un nesfîrșit! Ași vrea ca în clipele noastre de fericire, cînd stăm unul lîngă altul, ochi în ochi și gură în gură, să adormim cel din urmă somn, rămînînd împietriți, ca două statui de marmură iar în cavoul unde ne-or depune, generațiile viitoare să intre resemnate, evlavioase și cu capetele plecate, respectînd în noi: eterna și sfînta iubire!..</p>
<p>Și, pe cînd mintea mea înflăcărată de-o imaginație aprinsă, mă plimbă prin lumea unor visuri atît de ideale, parcă aud țipîndu-mi în urechi,;corbul lui Poe: Niciodată, niciodată!...</p>
<p>Nopțile liniștite de Septembre, cu armecul lor fără seamăn, cu taina pierdută pe sub bolți de ramuri stingherite de foi, mi-au strecurat în totdeauna în suflet melancolia vagă a frunzelor pălite, ce cad puzderie în jos.</p>
<p>Ce de mai viață adormită în țărînă!</p>
<p>Par-că îți simți inima frîngîndu-se în două Ia auzul fașnetului uscat, de-sub piciorul tău crud, brutal! O lume întreagă se stinge cu ele, o lume de vieți cotropite de nemiloasa menire a sorți!</p>
<p>Septembrie e întîiul vestitor al zilelor mohorîte și reci, al clipelor dureroase, frînte din cuprinsul unei nopți de iarnă. Septembrie, înmormîntează podoabele firii, amuțește cîntecul păsărilor, stinge frumusețea codrilor și ucide pentru totdeauna neasemuita splendoare a soarelui de vară. Septembrie pune în razele lui priviri de ofticos și presimțiri de întîmplări amare.</p>
<p>Dar, cît calm, cîtă liniște în nopțile lui splendide și mărețe! Niciodată nu te simți mai mic și mai umilit în fața imensităței ca sub zguduitoarele impresii ale unei nopți de Septembre. Cerul i-a culoarea plumbului; aerul e rece, apele vin cu zgomot asurzitor, crîngurile sunt pustii, de peste tot pornește același acord de stingere: moartea își întinde împărăția ei cotropitoare; încremenesc visările dulci și pier sub cețoasa atmosferă de afară.</p>
<p>Cîte iluzii nu mor odată cu sosirea nopților de Septembrie! Atîtea vieți adorm în haosul acesta măreț și sfînt, atîtea inimi se-nchid atinse de adierile unei toamne timpurii! În toată Natura e un vaet: eternul cîntec al stingerii universale! Și cu toate acestea, văpaia stelelor e mai puternică,;licăririle lor solitare par mai evlavioase, mai mîn-dre, privind din înălțimea lor amețitoare.</p>
<p>Sus, puzderie de licăriri tainice, palpitări de vieți în plină armonie; jos, întuneric, —pustiu și moarte!.</p>
<p>*</p>
<p>Azi mă cuprinde urîtul, ca și niciodată: mă simt îndurerat, pierdut și străin.</p>
<p>De la ea n-am primit nici o veste. Lipsa ei mă face să sufăr, să-mi pară totul în negru; un giulgiu năprasnic mi-astupă vederile. O iubesc atît de mult, atît de sfînt, încît fără  ea, fără iubirea ei, dumnezeiască n-ași putea trăi o clipă. Ași vrea să fie veșnic aproape de mine, să-i simt răsuflarea gurii, bătăile inimei, să-i aud vocea care pentru mine e o muzică divină, mîngîindu-mi ochii, să adorm sub farmecul privirilor ei, să cred că lumea e formată din doi, din două suflete. Nici o nenorocire nu-i mai mare pentru mine, ca lipsa  ei. Unde o fi? Ce-o fi făcînd? S-o fi gîndind la mine?.... Și dorul mă mistue, și inima-mi geme cumplit sub împilările amorului meu în floare. Dacă m-ar uita mi-ași pierde mințile, dacă n-ar veni o zi s-o văd, ași muri de dorul ei.</p>
<p>Cîți naivi, inconștienți orbi, nu pîngăresc sentimentul amorului! cîți «nechemați» nu blestemă și cîți nu urăsc pînă la răsbunare această înălțare sufletească ce urcă pînă în sferile divine, pînă la Dumnezeu! Dacă ar ști ei cît sunt de ignoranți și nedrepți, și-ar zdrobi țestele pline de întuneric.</p>
<p>Progenituri ale unei societăți de saltimbagi, ei nu se pot ridica mai sus de mediocritate, mai sus de sfera lor banală și comună. Nu or și cine se poate bucura de farmecul amorului curat. Lumea e a tutulor, dar nu a tuturor e fericirea. A iubi înseamnă a fi fericit, a pluti pe deasupra tutulor, a te simți rege, a nu visa de cît flori și cîntec, a nu te hrăni de cît cu nectar și ambrozie.</p>
<p>Bruta, nu are ce căuta în sanctuarul neprihănit al amorului ceresc.</p>
<p>Azi, corul îngerilor coboară pînă la mine. Am văzut-o. E aceeași ca în totdeauna: bună ca o mamă iubitoare și blîndă ca un miel. A venit să-mi strîngă mîna și sub apăsarea gurii  ei de foc mi-a redat fericirea. Nici un glas nu-i mai dulce pe lume ca cel al iubitei. Gurița ei, mai dulce ca fagurele, îmi ține zilele și mă îndeamnă la fapte nobile. Mi-am înfășurat capul cu părul ei bogat, și-am simțit fiorii dragostei mele pătimașe. A, de n-ar pleca !</p>
<p>Suntem amîndoi Ia geam, între glastre și flori, și privim afară. Ea stă pc genuchii mei, iar cu dreapta mi-a încolăcit gîtul. Din cînd în cînd mă norocește cu cîte o sărutare, iar cînd îndrăznesc să fiu lacom, atunci, o! atunci mă lovește cu mînușița ei peste gură, atît de drăgălași, atît de dulce, încît, plîng de plăcere.</p>
<p>Acum se joacă cu părul meu, îl resfiră, dă șuvițele la oparte și înnumără firele. Ah! ce șireată e: se apleacă ușor, eu o sărut pe ochi, pe gură ea se smulge din brațele mele prefâcîndu-se că pleacă, eu mă întunec și par-că mă pierd cu totul.</p>
<p>Ah, Doamne! Doamne! de ar rămîne un veac lîngă mine, un nesfîrșit!
</p><figure corresp="CostinI_Un cantec_1904_files/CostinI_Un cantec_1904-10.jpg"></figure> <figure corresp="CostinI_Un cantec_1904_files/CostinI_Un cantec_1904-11.jpg"></figure>
        </body>
    </text>
</TEI>
