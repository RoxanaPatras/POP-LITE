<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Frații Lupu. Viața, întâmplările și voiagiurile lor prin America de Nord: ediție POPLITE</title>
    <author>Arbore, Zamfir C.</author>  
    <respStmt>               
     <resp>codare POPLITE</resp>
     <name>Teodora Iuriusciuc</name></respStmt>   
    <respStmt>
     <resp>corectură manuală</resp>
     <name>Lucreția Pascariu</name>
    </respStmt>
    <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
   </titleStmt>
   <publicationStmt>
    <publisher>UAIC</publisher>
    <date></date>
    <availability>
     <licence target="https://creativecommons.org/licenses/by/4.0/"/>
    </availability>
    <ref type="doi" target="10.5281/zenodo.10781227></ref>
   </publicationStmt>
   <sourceDesc>
    <bibl>
     <author>Arbore, Zamfir C.</author>
     <title>Frații Lupu</title>
     <pubPlace>București</pubPlace>
     <publisher>AMICUL COPIILOR</publisher>
     <date>1891</date>
     <decoNote type="ilustratii" subtype="yes"/>
     <dim unit="char" type="mare"/>
     <extent>
      <measure unit="word">24161</measure>
      <measure unit="page" type="under_250"/>
      <measure unit="foileton" type="under_65"/>
      <measure type="complete"></measure>
     </extent>
    </bibl>
   </sourceDesc>
  </fileDesc>
  <profileDesc>
   <textClass>
    <keywords scheme='https://opentheso.huma-num.fr/opentheso/api/theso/Typologie'>
     <term type='domaine' ref="https://hdl.handle.net/20.500.11942/crteb7oodgosm">literatura</term>
     <term type='factualite' ref="https://hdl.handle.net/20.500.11942/crt22aacdhvi7">fictiune</term>
     <term type='forme' ref="https://hdl.handle.net/20.500.11942/crtnufdew1lfb">proza</term>
     <term type='genre' ref="https://hdl.handle.net/20.500.11942/crthuyig1pxri">roman</term>
     <term type='agencement' ref="https://hdl.handle.net/20.500.11942/crtbdm5xnc6io">foileton</term>
     <term type='origine' ref="https://hdl.handle.net/20.500.11942/crtxolq1evsr9">opera originala</term>
     <term type='discours' ref="https://hdl.handle.net/20.500.11942/crt4wma17ncnj">narativ</term>
     <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
     <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
    </keywords>
    <keywords>
     <term type="receptare" n="5"/>
     <term type="republicare" n="2"/>
     <term type="finished"></term>   
    </keywords>
   </textClass>
  </profileDesc>
  <encodingDesc>
   <projectDesc>
    <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
    <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
    <p>Cuvantul cheie de tip "finished" indica stadiul realizarii operei de catre autor.</p>
    <p>Masura de tip "complete" indica faptul ca am gasit romanul in forma completa.</p>
   </projectDesc>
  </encodingDesc>
 </teiHeader>
<text>
<body>
<p>FRAȚII LUPU</p>
<div type="chapter" n="1">
<p>VIAȚA, ÎNTÂMPLĂRILE ȘI VOIAJURILE LOR PRIN AMERICA DE NORD</p>
<p>De o lună de zile nu primisem nicio scrisoare de la nepoții mei de la Galați.</p>
<p>Să fie bolnavi? să fie supărați pe mine ? Îmi frământam degeaba mintea, nu puteam găsi nicio explicație tăcerii lor.</p>
<p>Cei mai mici, Iorgu și Miron de la școala marină adevărat nu prea scriau, căci de bună seamă, ce ar putea scrie niște băieți ca de 12 și 14 ani, dar cel mai mare Alecu, telegrafistul, scria chiar în fiecare săptămână, îi plăcea să scrie.</p>
<p>Eu ocupat cu școala, cu lecțiile, nu le prea răspundeam regulat, dar totuși cel puțin o dată pe lună le scriam. Și acum, poftim, o lună întreagă, măcar o vorbă, o veste, ceva în sfârșit, nimic, parcă au dat cu toții cu capul sub dânșii. Cam așa gândeam eu și chibzuiam pe cine să întreb la Galați despre dânsii, m-am hotărât să scriu directorului școlii.</p>
<p>Într-o dimineață cineva bătu la ușă.
<p>-Intră, răspund.
<p>Când văzui factorul mă bucurai foarte mult.</p>
<p>Iau scrisoarea o învârtesc, o sucesc, o privesc în zare și observ că ștampila și mărcile pe scrisoare sunt străine. Ce să fie? cine e necunoscutul din Englitera?</p>
<p>În sfârșit rupsei coperta, scoasei o coală mare de hârtie și întâiul lucru care l-am făcut era a privi iscălitura corespondentului. Acolo stătea scris cu litere mari și frumoase: Alecu, Iorgu și Miron Lupii.</p>
<p>— Eu de neașteptare încremenii și rămasei cu gura căscată. Cum? Alecu,Iorgu și Miron, adică nepoții mei, să fie în Englitera, să fi părăsit România, Galați, școala, rudele și neamurile, se poate una ca asta, și cum, pentru ce ?</p>
<p>Nu se poate, nu cred, e cu neputință! cineva are poftă să facă haz pe socoteala mea... Eu m-am liniștit puțin, mă așezai binișor în fotoliu, pusei ochelarii pe nas și începui a citi scrisoarea.</p>
<p>Iată conținutul ei și judecați, dacă n-aveam eu dreptate să leșin :
<p>Corc-Irlanda, 1880, Mai 20.</p>
<p>Dragă Unchiule,</p>
<p>”Toți trei ne-am sfătuit ca Alecu, cum e și mai mare să-ți scrie în numele nostru, așa ca să privește de aici încolo fiecare scrisoare parcă ar fi scrise de noi toți.”</p>
<p>Frumos început, dar pungașu care îmi scrie uită că astăzi nu e 1 Aprilie, ci 20 Mai, să citim mai la vale...să vedem...</p>
<p>«Dragă Unchiule! Nu te supăra pe noi și pe mine mai ales, căci, dă, acum e și târziu, suntem și departe, mai bine iartă-ne c-am făcut un pas atât de îndrăzneț, dar mai cu seamă necuviincios în privința d-tale, căci întotdeauna ai fost bun pentru noi, și ne dai sfaturi bune și ajutor material cât puteai... și fiindcă așa trebuia să te anunțăm de plecarea noastră, dar ne-am gândit că nici c-un preț n-ai fi consimțit la asta, ba din contră, ne puneai toate piedicile posibile ca se ne reții.... dragă unchiule nu te supăra, mata știi cât de mult te iubim... dar totuși era mai presus de voința noastră ca să nu plecăm, și ocazia era așa de bună, căpitanul Garswild de pe vaporul «North», despre care ți-am mai scris că voia să ne ia cu dânsul vacanța trecută până la Corc, acum din nou ne-a făcut propunerea să ne plimbe... am primit invitarea și iată-ne pe bordul lui «North». Era într-o Sâmbătă, Iorgu și Miron s-au cerut de la directorul școlii ca să se ducă să petreacă Duminica la mătușica, eu asemenea liber cu leafa de pe Mai în buzunar, cu geamantanașul sub subțioară i-am întâmpinat în grădina publică și de acolo toți trei, drept strada Portului la cheiu, unde «North» gata să plece, fluierase deja primul signal. De pe cheiu pe bord am fost într-o săritură, trebuie unchiule că noi mai fusesem pe vapor în timpul cât a stat de s-a încărcat cu porumb, și cu d.Garswild vorbisem mai dinainte, așa că dânsul ne aștepta. Cum călcarăm pe vapor, el mai fluieră încă o dată și încă o dată, ridică ancora, se întoarse încet cu spatele spre port, salută căpitănia, se îndreptă și ieși la mijlocul Dunării, unde apucat de curent și ajutat și de vapori, iute începu a înainta spre Sulina. Adio Galați, adio Românie, cine știe când te vom mai vedea... dragă unchiule, știi că când eram pe vapor ni se făcuse jale și dor numai de mata... dragă unchiule...»</p>
<p>Aici am simțit o greutate la cap, tâmplele începu a mi se bate și eu pierdui cunoștiința. Întâia dată în viața mea eu am pierdut cunoștiința, ce credeți e ușor să pierdeți deodată trei suflete, pe care le-ai iubit mai mult decât viața, căci băieții ăștia, erau pentru mine tot și dacă ceva mă mai împăca cu viața erau numai ei, trăiam, munceam pentru dânșii, mici au rămas pe mâinile mele, i-am crescut cum am putut, credeam că sunt puși la o cale, cu cât greu am reușit să-i primească  bursieri la școala marină, cu cât greu și cât m-a costat Alecu până ce l-am văzut telegrafist... Când îmi venii în fire era seară, lângă fotoliu se tăvălea o scrisoare. Ce vis prost mă gândii, însă când ridicai scrisoarea, goliciunea faptului stătu dinaintea ochilor mei.</p>
<p>Mi-am șters lacrimile care fără voia mea îmi umpleau ochii, am ridicat scrisoarea și urmez a o citi:
<p>Dragă Unchiule,</p>
<p>„Nu te supăra pe noi, căci tare te iubim, și îți promitem a-ți scrie în fiecare săptămână, sau de nu (poate nu vom avea bani), atunci negreșit cel puțin de două ori pe lună unde vom fi și ce ni se va întâmpla, mata vei ști cel dintâi, nu te supăra dragă unchiule, acum suntem la Corc, un orășel micuț din Irlanda, îți trimitem fotografia portului (de bună seamă când am întors scrisoarea din ea căzu o fotografie).</p>
<p>Am luat fotografia, o privii și o pusei pe masă lângă fotografiile băieților mei. După asta urmai cu citirea. Sosirăm la Corc după 15 zile de voiaj fără mari greutăți, aproape fără întâmplări. Stăturăm numai o zi la Mesina, de unde știi că aduc la noi cele mai bune portocale, vaporul nostru luă de acolo vreo sută de lăzi de lămâi și către seară plecă înainte. La Mesina ne dădurăm jos împreună cu d.Garswild; ne plimbarăm prin oraș, totul merge bine, dar mata știi cât e Miron de lacom, îți poți închipui că el mânca o mulțime atât de mare de fel de fel de fructe încât spre seară se bolnăvi și noi fuserăm nevoiți din cauza lui să venim cât mai iute pe vapor.</p>
<p>Voiajul e foarte monoton pe oceanul Atlantic, întâlneam numai destul de des vapoare care se duceau sau veneau de la Englitera, alt nimic.</p>
<p>La Corc venirăm Sâmbătă seara, o mulțime de omeni așteptau vaporul (Irlandezii Sâmbăta după prânz nu lucrează) și căscau gura.</p>
<p>Căpitanul Garswild ne luă la dânsul, căci tot el ne făgădui să ne îmbarce pe un vapor care va pleca la America peste două zile.</p>
<p>Suntem veseli și sănătoși cu toții.</p>
<p>Te sărutăm și te îmbrățișăm de mii și mii de ori din toată inima și rămânem tot băieții tăi, pe care îi iubești și știm că-i ierți.</p>
<p>Iorgu, Miron și Alecu Lupii.</p>
<p>După terminarea scrisorii n-am putut mai mult să-mi rețin lacrimele și izbucnii într-un bocet, că sculaii din somn pe toți vecinii.</p>
<p>„—Sărmanul profesor, se vede c-a-nebunit, uite cum plânge, bietul bătrân!”</p>
<p>Asemenea vorbe auzeam din camera gazdei.</p>
<p>Însă eu, și o spui fără să mă jenez, după ce plânsesem bine, mă ușurai parcă.</p>
<p>Ce putem face alta, să-i întorc? cum și pentru ce? Dumnezeu să le ajute, poate că soarta lor a fost așa.</p>
<p>(Va urma)</p>
<p>FRAȚII</p>
</div>
<div type="chapter" n="2">
<p>VIAȚA, INTÂMPLĂRILE ȘI VOIAJURILE LOR PRIN AMERICA DE NORD</p>
<p>(Urmare)</p>
<p>După primirea primei scrisori trecu 5 săptămâni. Într-o seară ședeam cu ferestrele deschise ca să respir puțin aer; întreaga zi soarele ardea-cocea, așa că numai seara târziu după ce se mai potolise puțin căldura mai puteai trăi.</p>
<p>Ședeam adâncit în gânduri. Unde să fie băeții mei, dragii mei băeți? Cine știe, poate deja nemilostiva mare de mult i-a înghițit și corpurile lor au servit ca prânz la niște dihănii de mare. Așa șădind mă gândeam ce se fac eu, singur pe lumea asta, tot ce am iubit e departe de mine, poate chiar mort. Nici scrisoare, nici veste... De o dată văzui factoru, care ținea o scrisoare și privea numărul casei.</p>
<p>—„Domnu Lupu, domnule, nu știți aici stă? am o scrisoare recomandată.</p>
<p>— Parcă un nor mi s-a pus dinaintea ochilor, inima îmi bătea, de auzeai fiecare pocnitură a ei în piept.</p>
<p>— Aici, domnule, aici, răspunsei eu repede, și cum fusei în pantofi și scufie, alergai să deschid factorului portița.</p>
<p>—O scrisoare din America, vă rog iscăliți..“ Cum iscălii, cum bagai mâna  în buzunar pentru a mulțumi factoru, cum intrai în casă, abia îmi pot da seama. În sfârșit sunt singur, deschid plicu și citesc.</p>
<p>LUPU</p>
<p>Newarca U.S. of. America</p>
<p>Dragă și scumpule unchi!</p>
<p>Desigur, neprimind de la noi atâta timp nici o linie, te-ai fi gândit: băieții mei băieți, vor fi pierit, căci ce însemnez această tăcere lugubră? Dar, unchiule, suntem vii și sănătoși, și nu ți-am scris numai din cauză c-am ajuns cam târziu la America, și încă nu acolo unde așteptam că vom ajunge.</p>
<p>Dar credem, unchiule, că nu te plictisim dacă-ți vom povesti toate de la început.</p>
<p>Cu mare nerăbdare așteptam plecarea noastră din Cork. Căpitanu Garswild aștepta sosirea amicului său din Liverpool ca se ne recomande lui, și pe urmă din nou să plece spre Marea Neagră.</p>
<p>În sfârșit după trei zile așteptarea sosi și „Pensilvania un vapor enorm pe care comandant era căpitanu Djoe Borc, amicul căpitanului Garswild.</p>
<p>Unchiule, asemenea vapor n-ai văzut nici mata dacă n-ai fost pe aici. Închipunăște-ți un vapor colosal cu trei caturi,cu patru catarde; celelalte vapoare bundră ca cele a companiei (Lloyd) se pare ca niște pitici.„Pensilvania are două mașini cu o putere de 2500 cai, pe bordul ei era înbarcați 1,200 suflete numai pasageri clasa 3-a, emigranți, cum îi numeau mateloții, și ca vreo sută clasa I și al 2-lea, plus o comandă de 280 inși echipajul.</p>
<p>În sfârșit ce se mai zic. „Pensilvania” poate încarca 10,000 tone, fiecare tonă 1000 de kilograme ce va face 10,000,000 kilograme. Din Liverpool vaporu a sosit deja încărcat și plin de pasageri, emigranți de toate națiile, la Core sau mai îmbarcat ca vr-o 200 de Irlandezi, și vr-o 100 de Scoțieni. In total pe vapor se aflau peste 1800 de suflete. Un oraș întreg, populat foarte curios; puteai auzi aproape toate limbele din Europa, dar mai mare parte din pasageri erau Germani și Englezi.</p>
<p>Noi numai trei eram români și privind cum celelalte națiuni au ațâția reprezentanți, inimile noastre fără de voie se cam strângeau de un fel de spaimă de soartă necunoscută ce ne așteptă în viitori.</p>
<p>Dar oameni erau ațâția, atât de diferiți în vorbă, porturi, obiceiuri și fizionomie încât n-aveam chiar timp se ne gândim la altceva decât a privi mulțimea asta atât de zgomotosă și la diferitele scene ce se petreceau în jurul nostru.</p>
<p>Familii întregi cu copii zdrențăroși și  morți de foame, oameni bătrâni, tineri, fete, copil fără părinți, toți se îndreptau spre țară fericită, țara norocului unde, ziceau dânșii dacă ai curajul și bună voință nici odată nu te poți pieede.</p>
<p>Tu știi, unchiule, ca Gălățeni, cunoaștem destul de bine limbile, mai ales Miron are un dar, unchiule, nemaipomenit de a învăță repede și bine orice limbă. Iorgu asemenea învață lesne e mai greu de mine, că mai prost știu englezește decât limbile germană și franceză. Astfel, că noi ne găsiam între francezi, germani și englezi ca și cum am fi fost între romani.</p>
<p>În fine, dragă unchiule, peste două ceasuri de staționare „Pensilvania“ ridica ancorele și încet începu a se depărta de malul verde a Irlandei. O mulțime zgomotoasă petrecea pe rudele și amicii care plecau în America. Câte lacrimi văzurăm cât bocit, cată suferință, n-ar ajunge, unchiule, 10 coale de hârtie ca se ți-le descriu toate care se petreceau pe țărm și pe vapor.</p>
<p>Un vânt rece sufla în pânze, și colosul ajutat de ele, repede începu a se departa de port. La început, merse toate bine, vaporul abia, abia se clătină pe valuri; dar spre seară când vântul se prefăcu în uragan și dânsu începu a se cufunda până la borduri, se fi văzut ce zgomot infernal se ridica din toate colțurile vaporului I</p>
<p>Mateloții începură a pofti pe urmă a ghionti pe emigranți ca să se dea jos și să ocupe locurile alese de dânșii. Noi împreună cu alții a trebuit se ne ducem pe la locurile noastre. Vai de mine, ce era acolo. Vaporu se clătina așa de tare în cât, toate lucrurile care nu erau legate începură a zbura de la un capăt a salonului în altu. Mici cofarașe, lădițe, făceau o hodorogeală de te asurzea.</p>
<p>Femeile care nu sufereau de boală de mare unele plângeau altele se închinau; bărbații speriați, umblau de colo colo sau ținând copiii de mână sau în brațe.</p>
<p>Ajutorul căpitanului veni și spuse se ne liniștim căci nu e nici un pericol, că suntem deja în ocean, și că uraganu nu va continua mai mult de cât 2 — 3 ceasuri. Adevărat din ce în ce văntu înceta, vaporul se clătina mai puțin și pe la 8 ceasuri seara sa putut deja ieși pe bord.</p>
<p>Noi deprinși cu marea, căci făcusem înainte câteva voiaje până la Varna nu sufeream de loc de boala mării, și eram bucuroși să mai respirăm puțin aer curat, căci jos fiind închiși în despărțitura unde eram vreo 500 de oameni eram aproape, ne asfixiasem fără aer. Luna și vreo câteva stele în apropierea ei luminau creștetul valurilor pe care vaporul nostru iute aluneca. Îndărătul vaporului un drum lung de apă spumegată arata cursul lui. Mateloții obosiți de 5 ceasuri de lucru acu se pregăteau la mâncare. Peste câteva minute sună clopotul la mâncare și noi flămânzi, bucuros ne slobozirăm în sala de mâncare. Acolo o masă lungă, bănci pe amândouă părțile, lampe atârnate deasupra mesei și vreo 500 de persone zgomotoase și flămânde și care vorbeau toate limbile-ți aducea aminte de poveștile dintr-o mie și o noapte.</p>
<p>Fiecare primea câte o pâine caldă, unt, ceai și carne de porc afumată și fiartă, cartofi; și nu cu porția, dar cât le poftea sufletul.</p>
<p>După masă ieșirăm cu toții afară; luna asfințise, și numai miliarde de stele atât de strălucitore că ți se păreau ca niște focuri mici luminau cerul, făcând noaptea destul de luminoasă.</p>
<p>Toate popoarele de pe vapor s-au grupat și fel de fel de cântece începu a răsuna în aerul umed și cald a nopții de Mai. Numai prima zi și seara a fost plină de interes, celelalte zile semănau cu dânsa.</p>
<p>Pe la New-Foundland mergeam repede, din toate puterile mașinilor și a pânzelor mereu sunând din clopot și bubuind din tun; era o ceață atât de mare încât nu-ți puteai vedea picioarele. Vaporul se grăbea să iasă din aceste locuri periculoase unde ciocniri între vase, lovituri de stânci în apropierea malurilor și putința de a se îngropa în nisipurile „băncilor” se întâmplă aproape în fiecare zi. Noi, fericiți am scăpat de toate pericolele și seara la 6 Iunie ne-am apropiat de „Newarca”, port mic în apropiere de New-York. Căpitanul avea multă marfă pentru acest oraș; pentru a o descarcă îi trebuia cel puțin 3 zile.</p>
<p>Avurăm scrisori recomandate către Dgim Pomp. et Comp, mare comerciant de piei de animale cornute pentru Europa. N-aveam nici o plăcere să stăm 3 zile pe bordul „Pensilvaniei” și luăndu-ne rămas bun de la căpitanu Borc și mulțumindu-i pentru bunătate care ne arăta în tot timpul voiajului, ne-am dat jos de pe vapor și drept la gară.</p>
<p>Trenul spre New-York pleca peste un sfert de ceas și noi cu biletele în buzunar ne așezarăm în tren. Era pe la 5 ceasuri când sosirăm la gara de North la New-York. Eram plin de praf, murdari și flămânzi. —„Acum, băieți, hai să tragem la vreun han sau locandă sau așa ceva, că mor de foame!“ spuse Miron numai ce s-a văzut pe strada care lungă largă și frumos umbrită de copaici se așternea înaintea noastră.</p>
<p>— „Apoi tu, fometosule, tot de foame ai să mori, îi răspunde Iorgu.</p>
<p>— „Miron are dreptate, la dreapta zăresc „Bording house”; aici vom sta, ne vom curăți și pe urmă la mâncare.</p>
<p>Cum zisei așa făcurăm : într-o jummătate  ceas ocuparăm o odaie cu 2 paturi mari în catul al 6 lea, ne dechiserăm și ne dădurăm jos în sala de mâncare. Pansionu pe săptămână pentru noi trei costă cu cameră cu totul un dolar și 50 cent.</p>
<p>। Și așa, dragă, unchiule, suntem la New-York, Post-street No.86,etaju al 6-lea ușa No.107, veseli și sănătoși și de aici-ți trimitem sărutările și îmbrățișările noastre.</p>
<p>Băieții tăi care te iubesc.</p>
<p>Alecu,Iorgu și Miron Lupii.</p>
<p>Înserase de mult, slujnica de trei ori venise să mă întrebe dacă îmi trebuie lampă, și eu tot ședeam adâncit în gânduri. — Fie ce va fi, Dumnezeu să le ajute. De aici înainte nu vă mai citesc scrisorile băeților mei, ci voi povesti toate întâmplările lor în Statele Unite de la-început și până la sfârșit.</p>
<p>(Va urma).</p>
<p>F. LUPU.</p>
</div>
<div type="chapter" n="3">
<p>VIAȚA, ÎNTÂMPLĂRILE ȘI VOIAjIU1</p>
<p>— Lupta pentru trai- </p>
<p>— Ei ce zici, Mirone, mai credeai tu că vei săpa la pământ vr-o dată?» întrebarea a fost făcută de Iorgu, care în apropiere de fratele său răsturna roaba încărcată cu nisip.</p>
<p>— Să fie afurisită de Americă, Americă ne trebuia nouă! Nu ședeam binișor la Galați... acum poftim... mă dor șalile de nu mă pot mișca...</p>
<p>Iorgu zâmbi, privind pe Alecu care în acest moment se apropia de dânșii.</p>
<p>— Despre ce e vorba? întrebă el.</p>
<p>— Miron zice că-l dor șalile.</p>
<p>— N-are cum să nu-l doară; noi nu suntem deprinși a lucra, la început e cam greu, pe urmă se dă el omu.</p>
<p>— Ba mă iartă, bădiță, n-am să mă dau niciodată la căratul lutului, lasă să care alții, cine are poftă...</p>
<p>— Și tu n-ai poftă ?</p>
<p>— Nici de cum!</p>
<p>— Dar poftă de mâncat ai, ți-e foame acu, nu e așa?</p>
<p>— De mâncat am poftă, eu, și ce e cu asta ? •</p>
<p>— «Atunci muncește, dacă vrei să mănânci</p>
<p>S-a făcut o tăcere, numai din când în când bulgării de lut aruncați c-o repeziciune neobișnuită lui Miron, arată că junele marinar e supărat.</p>
<p>Frații Lupu au găsit în sfârșit ce au căutat.</p>
<p>Trei săptămâni de zile tus-trei cu gurile căscate căutară de lucru, căci puținii bani ce avură s-au sfârșit, și foamea nu le dădea pace nici un moment; trebuia sau să găsească de lucru sau să piară.</p>
<p>O lună de zile de când au sosit la New-York, și norocul care credeau ei că numai decât au să-l găsească aici, nu-l găsiră.</p>
<p>Peste trei zile după venire, schimbară locuința din -North-streetn-, căci după ce numără banii, văzură că au nici mai mult nici mai puțin de cât 20 de dolari și 50 de cen. sumă foarte modestă pentru trei stomacuri cum aveau frații Lupu, fometoși, ca adevărat lupi.</p>
<p>Alecu le ținu un discurs cam astfel:</p>
<p>— «Dacă tu, Iorgule, vei bea pe fiecare zi de un fr. soda-wâter și tu, Miroane, asemenea te vei îndopa cu prăjitură plus 1 d. 50 c, oțel pe zi, atunci avem tocmai pentru  10 zile cu ce trăi; ei și pe urmă, ce vom face pe urmă ?</p>
<p>Promisiunile care ni le făcu căpitanu Garswild, că numaidecât casa Dgim Pomp Co. ne va găsi ocupație, nu s-au înplinit, prin urmare trebuie singuri să ne gândim, cum să ieșim din încurcătură...</p>
<p>— Ce e de făcut ?</p>
<p>— Eu nu mai beau nici-un strop de sodawater, spuse repede Iorgu.</p>
<p>— Și eu nici 6 fărâmiță de -pie- sau pstry 1) nu pui în gură, adăuggă Miron.</p>
<p>— Bine, foarte bine, numai de cât se vede că începeți a fi gentlemeni serioși, dar totuși scăzând 2 fr. din cheltueli ne va ajunge pentru 15 zile, ei, și pe urmă?</p>
<p>— «Pe urmă, ce va da Dumnezeu, spuse într-un glas amândoi frații.</p>
<p>— Bine, așa e, dar Dumnezeu te va ajuta, dacă vei vrea tu, căci dacă vom sta cu mâinile încrucișate, și nu vom căuta de lucru, sau, în sfîrșit, să facem ceva, atunci și Dumnezeu se va lepăda de noi, trebuie, prin urmare, să căutăm ceva, orice, numai, să înțelegem onorabil, ce va ieși înainte de lucru, să nu lăsăm.</p>
<p>Și pe urmă, primo : părăsim, acest palat, căci e scump pentru buzunarul nostru ; iar secondo, mâncăm ce putem, numai mai ieftin să fie : tertio : căutăm să câștigăm bani. Sunteți de părerea mea?</p>
<p>— Suntem, răspunseră Iorgu și Miron c-un ton sombru — hotărâtor.</p>
<p>— Bravo, băieți, acum văd că ați devenit adevărați Lupi, adevărați români.</p>
<p>Peste un ceas după conversația făcută, amicii noștrii se mutară tocmai la marginea «Green Points — așa se numea partea asta a orașului New-York, într-o odăiță curățică cu două paturi, un scaun și o masă.</p>
<p>— Ce lucrați ? Îi întreabă proprietarul casei, un om gras, după ce el plătiră înainte pe o lună 5 dolari.</p>
<p>— Nimica! răspunse Alecu, cam încurcat.</p>
<p>— Auzi frate, ce obrăznicie, zise Miron, ce nevoie are grasul dracului să ne întrebe ce lucrăm !</p>
<p>— Cum, nu lucrați nimica, atunci din ce trăiți ?</p>
<p>— «Treaba noastră, pe noi ne privește, îi răspunse Miron furios.</p>
<p>— «Dumneata, crezi așa, dar ia altmintere, trebuie să știu cu cine am aface.</p>
<p>— «Va să zică, vrei să știi mijloacele noastre de trai, întrebă Miron moale.</p>
<p>— Da, domnule.</p>
<p>— Atunci ascultă. Suntem frații Lupu, renumiții frații Lupu din Galați...</p>
<p>— «O ! Galați!  Galați... am auzit... este în Turcia nu e așa ? sunt acolo mulț romani și moldo-valachi.O! Galați! știu, eu când eram în Hannover știam despre această țară... bună țară... Miron întrerupse pe vorbărețul nemț și-și urmă recomandația; — Ascultă dar, domnule Muller.</p>
<p>— «Nu sunt Muller și sunt Bekker cu doi k se scrie, Franț Bekker, if you please.</p>
<p>— «Scuză-mă atunci, d-le Bekker, cu doi k, suntem frații Lupu din Galați, oraș renumit prin bogăția locuitorilor, noi posedam odată acolo 32 de case, fiecare cu 4 caturi, și din venitul acestor edificiuri,trăiam, știm acum cum stă treaba!</p>
<p> La conversația asta lua parte numai Miron și proprietarul, Iorgu abia se ținea să nu pufnească de râs; Alecu făcea semne lui Miron să înceteze cu glumele și să lase neamțul în pace. </p>
<p>Dar se vede că Bekker se interesa mult de Turchia cu Galații căci întreba, — «Cât ai zis, 32 de case ?</p>
<p>— Tocmai, nici mai mult nici mai puțin.</p>
<p>— «Sunt casele asigurate, întreba naivul neamț.</p>
<p>— Nu sunt.</p>
<p>— «Atunci, n-aveți nimic.</p>
<p>— Cred și eu, căci nefiind asigurate, n-am primit niciun ban după ce ele au ars.</p>
<p>Bekker privi încă odată băiatul, tăie dintr-o bucată de tutun presat, puse în gură și spuse. </p>
<p>— «Nu ești prost, ai să ajungi departe, dă mâna și rămâneți cu bine, dacă vă trebuie  vreun sfat, Bekker e la dispoziția domniilor voastre.</p>
<p>Și așa Lupii nu numai că au găsit o locuință ieftină, dar și un om cu inimă.</p>
<p>A doua zi dimineața Alecu intra în băcănia de dedesubtul locuinței lor ca să întrebe unde e proprietarul casei. Bekker ședea rezemat de perete și citea o foaie-gazetă de o mărime colosală, New-York Gerold.</p>
<p>— Domnule proprietar, să te întreb ceva... !</p>
<p>— Se poate, dar așteaptă până ce isprăvesc articolul despre Chinezi și pe urmă bucuros, întreabă-mă.</p>
<p>Alecu scoase și el o foaie de anunțuri și începu a citi cererile și ofertele. Peste un sfert de oră, neamțul își isprăvi articolul.</p>
<p>— «Ei, bine ce vrei de la mine?»</p>
<p>— «Lucru d-le Bekker, ne trebuie lucru, ce sfat ne dai, unde să găsim de lucru ? Neamțul își încrucișă sprâncenele, se gândi, dădu vălătucul de tutun pe care îl rumega în altă parte și răspunse: — «Înainte până ce nu-ți încerca singuri toate mijloacele de a câștiga onorabil bani, înainte până ce nu va remâne un dolar, un singur dolar în punga voastră până atunci, nu vă adresați la mine... La revedere.</p>
<p>După asta luă din nou gazeta în mână și se adânci în citire.</p>
<p>Alecu mai stătu un moment, se mai gândi puțin și ieși din prăvălie. Era o zi frumoasă, cald și bine, împrejurul lui o tăcere, câmpia cu porumb de după casă încet se clătina; va-
luri, valuri treceau pe deasupra ei la fiecare adiere de vânt; sus în cer cânta ciocârlanul; în depărtare de peste râu zgomotul surd al colosului de oraș cu miile de fabrici, răsuna neobișnuit în urechile băietanului. Lui i se făcu jale.</p>
<p>De cine și pentru ce tocmai în această dimineață frumoasă? Poate că cântecul ciocârlanului, poate că câmpia de porumb îi aduse aminte de altă țară de alți oameni.</p>
<p>— Da, așa este, are dreptate băcanul, să încercăm singuri poate că vom putea găsi ceva... și dacă nu, atunci... vom vedea.</p>
<p>El scoase din nou foaia de anunțuri și citi: «Se cere un băiat între 14—15 ani la depoul de cărticică de țigară, Frații Bins & Co. River-Street No. 7. N, I; 5 dolari gaj, 10 la sută. Dacă persoana va fi abilă poate câștiga de la 1 — 2 dol. pe zi.</p>
<p>Alecu reflectă: «dacă va putea Miron căpăta locul ăsta... bine ar fi.</p>
<p>El din nou deschise gazeta și citi : La Circu Barnum se căuta un îngrijitor de cai; să fie robust, tare și curajos ; preferință se dă celor cu exteriorul plăcut. Plată după aptitudine.</p>
<p>El strânse foaia o puse în buzunar și reflectă din nou: eu sunt după specialitate telegrafist, dar vai cum cunosc și specialitatea asta! «mi-e rușine și să zic că cunosc telegrafia, mai bine tac, și ori ce ar fi dacă m-aș prezenta la Mr Barnum.... parcă aș putea corespunde celor trei cerințe, în ceea ce privește al patrulea... știu eu... poate că nu voi plăcea... în sfârșit vom vedea, când vom fi la fața locului... acușica să scol pe leneșii mei...</p>
<p>După asta intră repede în casă. Frații dormeau duși. Scândurile patului acoperite numai c-un cearceaf nu li se păreau vârtoase.</p>
<p>Alecu deschise fereastra din partea grădinii. Aerul răcoritor al dimineții și zgomotul produs de Alecu trezi pe dorminzi.</p>
<p>— Ei deschiseră ochii, și încă buimaici de  somn priveau camera chiorâș și fără a-și da seama unde sunt.</p>
<p>— Am visat pe unchiul, oare ce face, sărmanul bătrân, tu nu i-ai scris încă Alecule ?</p>
<p>— Va fi timp pentru toate... acum repede sculați-vă: tu Miroane, du-te după adresa, pe care ți-o voi da, se cere un băiat să vândă cărticică, eu asemenea alerg după altă ocupație, să vedem, poate vom avea noroc să căpătăm de lucru... tu Iorgule, rămâi acasă, și fii gospodar...</p>
<p>— Cum, bădiță, nemâncați să pornim? apoi eu acum mor de foame... eu să mănânc ceva și pe urmă mă duc, protesta Miron.</p>
<p>— Iorgu pufni de râs, Alecu se supără.</p>
<p>— Iar cu mâncarea! numai ai zgâit ochii și deja la mâncat!</p>
<p>De întâi du-te de vezi, poate capeți de lucru și pe urmă te vei sătura. Miron nemulțumit se îmbrăcă și ceru adresa: «Să fie a dracului de Americă, naiba ne-o adus pe aici, bodogănea el ieșind din cameră. «Adresa locuinței noastre o ai la tine? Îl întrebă Iorgu. Ce să fac cu adresa? Știu eu cum să vin acasă.</p>
<p>— El crede că e la Galați! scrie prostule, adresa : Green-Point, 56 Street hause N. 100</p>
<p>După plecarea lui Miron, Alecu zise: «tu du-te de caută vreun birt mai ieftior... unde mănâncă lucrătorii... după asta să cauți să cumperi două saltele și două perne de paie... deretică în odaie, cumpără o mătură, fă frumos... când vom veni să găsim curat... Rămâi sănătos! Alecu pleca la Circ.</p>
<p>Iorgu rămase singur. Gânduri triste roiuri îi treceau prin cap: poate că nu găsim de lucru, poate că ne vom îmbolnăvi, poate că ne vom rătăci, vom muri, cine știe unde și cum. .</p>
<p>Dar Iorgu de natura sa n-avea înclinație să fie trist, de asta peste o jumătate de ceas el deja privea căsuța vrăbiilor, atârnate de copac de lângă fereastra odăii lor. — «Auzi, ce onore! Vrăbiile noastre în asemenea locuințe! Americanii sunt cam într-o ureche se pună pe cele mai ordinare păsări într-o asemenea colivie!</p>
<p>Când nu era cu cine, dânsul vorbea singur cu sine, el continua: să las la ciori vrăbiile, vrăbii n-am văzut, să alerg să cumpăr ce mi-a zis bădică Alecu.</p>
<p>Soarele se ridicase sus deasupra capului, când Iorgu isprăvi de dereticat în odaie, el făcu așa cum îi spuse Alecu.</p>
<p>Deodată s-auzi un glas care i se păru cunoscut: Cărticică bună, parfumată, noutate de ziua de azi, nemaipomenit de ieftin cumpărați, domnilor, bun și ieftin, numai 5 cent, bucata! Iorgu scoase capul pe fereastră și văzu pe Miron care c-o cutie atârnată de grumaz pe care era întins un strat de cărticele, asurzea lumea lăudându-și marfa.</p>
<p>— Mirone, ai reușit ? îl strigă Iorgu de sus.</p>
<p>— Cum vezi, răspunse băiatul... Cărticele bune și ieftine s-auzea de departe deja glasul ascuțit al vânzătorului.</p>
<p>• • •</p>
<p>— Bun, spuse Iorgu, acum să reușească și Alecu... să găsesc și eu ceva... lucrăm cât lucrăm, adunăm bani și marș înainte... că doar n-am venit să petrecem întreaga viață la New York!</p>
<p>Către seară sosi Alecu, după dânsul în curând și Miron, amândoi prăpădiți de oboseală, prăfuiți și murdari, dar veseli și radioși.— Crăp de foame Iorgule, ai găsit tu ceva ieftin, vreun birt? strigă el cum intră în odaie. — «Este, este, dar să te speli mai întâi, ești zoios ca un țigan...</p>
<p>După o jumătate de ceas tustrei erau într-un birt în apropiere. — «Ascultați, le spuse Iorgu, în birtul ăsta fiecare mușteriu se servește singur, chelneri nu se află, și din cauza asta toate sunt mai ieftine, afară de asta, am auzit că birtul ăsta îl ține o societate care este contra băuturilor spirtoase, aici în afară de apă nu găsești nimic de băut; și încă una, aici alte mâncăruri nu se gătesc decât de pește și de stridii; e cel mai ieftin birt, cum mi-a spus D-nu Bekker, dacă vă place vom mânca aici. .</p>
<p>Fiecare din Lupi a luat câte un blid de fier alb, și s-au dus la un geam pe care atârna lista de mâncăruri și pe care stăteau: stridii, supă stridii, stridii cu orez, stridii prăjite, stridii fierte, stridii coapte.</p>
<p>— «Ce dracu, spuse Miron, numai stridii și iar stridii, apoi cu stridii omul care aleargă 12 cesuri poate fi sătul, nu cred dar... să încercăm... Dă-mi mie o porție de stridii cu orez, cel puțin maî adăugă el, dacă nu vor fi bune stridiile, voi mânca orezul și tot mă voi alege cu ceva.»</p>
<p>Alecu și Iorgu luară cam 50 de stridii crude și câte o lămâie.</p>
<p>La masă se începu vorba.</p>
<p>— El bine, Mirone, povestește cum ți-a mers treaba?</p>
<p>— «Prost, prost de tot; să vă spun de la început: am găsit biroul depoului de cărticică, am depus 5 dolari, și am luat cărticele de țigară de un dolar, pe care dacă aș fi vândut-o câștigam alți 5 dolari, dar fiindcă am vândut numai 10 cărticele, am câștigat 50 de centuri ,însă am marfă de 4 franci.</p>
<p>— «Vă place?</p>
<p>— «Nu știu, răspunse, Alecu, vom vedea!</p>
<p>— Dar tu, întrebă Iorgu, ce ai făcut la circul tău ?</p>
<p>— M-am angajat... odată pe săptămână trebue să vin... se cer oameni pentru pantomimă, căci ca să fiu rândaș m-au găsit prea tînăr.»</p>
<p>* * •</p>
<p>A doua zi dimineața frații cei mai mari încă dormeau când Miron plecă cu marfa sa; peste un ceas el veni acasă îndărăt foarte supărat și cam zăpăcit.</p>
<p>Alecu numaidecât luă seama că Miron are ceva; el când făcea vreo prostie în totdeauna fața sa purta asemenea expresie.</p>
<p>— Ce ai frățicule? îl întrebă Alecu.</p>
<p>— Eu? ce să am, n-am nimic.</p>
<p>— Apoi ce ești așa de posomorât, parcă ți s-au înecat vreo 10 vapoare!</p>
 <p>— Zece, nu, dar cinci dolari i-am dat de sufletul dracului.</p>
<p>— Cum așa ?</p>
<p>— Iată așa!</p>
<p>— Spune nu fi prost, ce ți s-a întâmplat, ai perdut cei cinci dolari?</p>
<p>— Nu, nicidecum, dar depoul de cărticică, cu fabricantul cu biuroul și cu ai mei cinci dolari au zburat, nici urme n-au rămas; acolo e acum poliția, dar ce să facă cum să ne ajute, unde sunt pungașii? Încă vreo trei patru sute de băieți se plâng ca și mine că sunt furați; nici marfă nici bani. Se făcu o tăcere. Cinci dolari erau coșcogea sumă pentru dânșii care aveau încă numai cinci dolari.</p>
<p>Sâmbăta viitoare Alecu aduse de la circ ceva bani și cu banii rămași frații mai trăiră două săptămâni. Când le rămaseră numai vreo câțiva cenți, Alecu se duse la proprietar și îi spuse :</p>
<p>D-le Bekker, să ne dai de lucru, sau să ne recomanzi, căci altminteri vom muri de foame.</p>
<p>— Bine, răspunse proprietarul.</p>
<p>A doua zi cu recomandarea lui ei au fost tustrei primiți ca lucrători de pămînt la gara de «North».</p>
<p>E. LUPU.</p>
<p>— Dacă știi aceasta, atunci află că dânsa a fermecat pe Faraon și-l înduplecă a se lepăda de religia noastră, a renega pe zeii noștri și a crede în zeul Iehova al evreilor.</p>
<p>— Să fie cu putință una ca asta?! exclamă tremurând, de emoție bătrânul Bocacamon. Ceea ce-mi zici regină, e foarte grav... sunt egiptean, și ca egiptean urăsc din suflet pe evrei, care din sclavi ce erau, au devenit un popor liber, pe care nu l-a putut cuceri nici
</div>
<div type="chapter" n="4">
<p>VIAȚA, ÎNTÂMPLĂRILE ȘI VOIAJURILE LOR PRIN AMERICA DE NORD</p>
<p>— Schimbarea</p>
<p>(Urmare)</p>
<p>Trecu o lună de zile într-o muncă obositoare. La început, până ce Lupii s-au deprins, li se părea forte greu întreaga zi de vară de la 6 ceasuri diminâța până Ia 6 seara a încărca și a descărca nisip, lut și bolovani de piatră. Însă fiindcă erau copii și inginerul lucrărilor, rudă cu Mr. Bekker îi proteja, îi puteau încărca roabele numai pe jumătate.</p>
<p>O lună de zile de lucru cu brațele la aer bun pe țărmul oceanului, băile făcute de două ori pe zi întări sănătatea și forțele băieților într-atât încât bătrânul Lupu din Galați abia îi putu recunoaște după fotografiile trimise lui cadou de ziua lui. Mai cu seamă se schimbă Miron. După înfățișare trebuia să-i dai vreo 15 ani așa era de înalt și tare.</p>
<p>Băieții câștigau câte un dolar pe zi, fiecare, adică 15 franci sumă enormă pentru Europa și foarte modestă pentru America unde lucrătorul cu brațele, însă nu străin, poate câștiga 5 dolari pe zi. Dar fiindcă dânșii petreceau viața cu totul în alt mod cum petrec băieții de vârsta lor în Statele Unite, lor le ajungea cu prisos pentru trei, ba încă la sfârșitul lunii aveau 30 dolari puși la o parte. Unica distracție pe care și-o permiteau ei, era Sâmbăta după prânz, când erau liberi, treceau cu vaporul râul Gudson, se puneau în tramvai și soseau la Central Park, un fel de grădină zoologică, zic un fel, căci acolo sunt cam amestecate obiectele științelor naturale.</p>
<p>Așa de pildă, se află un foarte bogat muzeu meteorologic, pe când botanica lasă mult de dorit; în ceea ce privește zoologia, unele ramuri sunt foarte înzestrate, altele atât de sărace, încât te miri, cum americanii având atâta bogăție, nu pot să completeze aceste neajunsuri. Așa de pildă paleontologia, știința despre pasări, este reprezentată printre câteva zecimi pe vulturi, ciori, și câteva sutimi de papagali, Cocadu etc dar cu asta încă nu poți reprezenta clasa pasărilor. Clasa amfibiilor de asemenea e cam slabă. În ceea ce privește clasa Cuadrumenilor-maimuțelor, nu lasă nimic de dorit. O despărțitură, o parte, o grădină separată, un edificiu întreg, sunt la dispoziția acestor animale. Familii întregi de urangutani, cimpanzei și altele se găsesc aproape toate, și chiar din cele mai rare.</p>
<p>Ceasuri întregi se preumblau Lupii prin entral Park, mai cu seamă îi interesau animalele carnivore. 
— Ce zici, Iorgule, întrebă Miron pe frate-său, dacă o asemenea dihanie te-ar apuca în ghiarele sale, ce ai face? În colivia lângă care stăteau băieții se găsea un urs american din munții Pietroși numit de americani Greesli, urs sur, unul din cei mai periculoși din întreaga speță de urși. Era de mărimea unui juncan, c-un cap mare stufos, cu niște ochi mici și plini de răutate, ghearele de lungimea unui deget, cu niște colți rînjiți, lungi și ascuțiți, Greezli șchiopăta, căci era rănit la piciorul stâng de vânători, care l-au prins și l-au făcut dar muzeului din New-York.</p>
<p>— Întrebi ce aș face? repetă Iorgu, de, știu și eu, e cam greu de scăpat din labele lui..., când îl văd în colivie, m-apucă groaza, dar încă săl vezi cum se năpustește asupra ta!... cred c-aș croi-o d-a fuga..,</p>
<p>— Am citit că Greezli e un fugar bun, cu toate că se pare greoi, se zice că călare chiar pe un cal de rasă abia poți scăpa de dânsul.</p>
<p>— Ce spui, frate!</p>
<p>— Așa am citit...</p>
<p>— A fi minciună ?</p>
<p>— Nu pot să-ți spun, dacă a fi minciună sau nu, dar așa știu c-am citit...</p>
<p>— Atunci să ne ferescă Dumnezeu să ne întâlnim vreodată cu dînsul.» — După asta trecură la lei, la tigri și în fine se opreau la jaguari care se mai numesc de mexicani și huma sau leul fără coamă. Mulți mai sunt zicea de obicei Iorgu, și nu mi se par așa de grozavi, cum îi descriu voiajorii.</p>
<p>— Apoi domnii voiajori, mai spun și năzdrăvănii, voind să devină mai interesanți,</p>
<p>— Cred și eu, se amesteca Alecu în vorbă, căci acolo unde se află aceste carnivore există o clasă întreagă de oameni, care își agonisesc pâinea, omorând aceste fiare și care se numesc tigrero, sunt niște vînători, de multe ori înarmați cu puști cu cremene; pe urmă în America de sud, în Brasilia de pildă acolo ciobanii de pe la turmele de oi sau văcarii, Guaicios prind caguarii cu arcanul cum prind pe la noi caii din herghelie; nu e rar a vedea pe piețele orașelor din Brasilia sau la Plata Guaicios târând după dânșii caguari prinși cu ajutorul  arcanului lasso.</p>
<p>În asemenea petreceri se petrecea Sâmbăta după prânz. Duminica ședeau acasă, scriau scrisori sau citeau ceva. Seara tus-trei plecau la Circul Barnum unde Alecu trebuia să figureze în vreo pantomimă. Târziu soseau acasă căci Circul era în altă parte a orașului se culcau pentru ca Luni dimineață să fie la lucru.</p>
<p>Într-o Duminică Alecu se dusese singur la Circ, căci Iorgu era cam bolnav; s-a lovit la un picior, surpându-se un mal de lut sub dânsul și Miron rămase acasă cu bolnavul.</p>
<p>— «Băieți, știți o noutate, spuse Alecu fraților, întorcându-se de la Circ, o noutate și bună și rea, cum vreți voi s-o luați. Circul Barnum pleacă pentru Europa, eu sunt angajat, dacă vreau pot să iau parte în calitate de gimnastic; se înțelege am refuzat, a mai refuzat încă unul anume Good, Dgems Good din Pensilvania, care poseda o forță colosală, voi 1-ați văzut e grosul acela care ține opt oameni pe umăr în piramidă. Copilița îmbrăcată în alb cu aripi și care face vârful piramidei e fiica sa; ei bine, acest Good, auzind că refuz a pleca și știind că am frați, ne oferă nouă tuturora a face împreună o trupă voiajoră de acrobați, i-am zis că voi nu cunoașteți arta saltimbancilor, însă el îmi răspunse că peste o lună face din voi niște gimnastici de prima calitate. Ce ziceți?... am zis să vă întreb pe voi dacă voiți. Băieții tăceau adânciți în gânduri. Alecu reluă din nou cuvntul. Good înainte de a intra în trupa lui Barnum avea trupa sa de voltijori, adevărat, mică trupă, dar totuși era director, i-au mai rămas încă rămășițele acestei trupe: o căruță, furgon, mare, spațioasă, care în timp de iarnă, de vreme urâtă, înlocuiește o casă, mai are doi cai, doi câini, un papagal și o maimuță. Voiește după ce vom sta vreo lună undeva la țară, ca să nu ne coste scump traiul, și voi vă veți deprinde cu arta gimnasticilor, să facem un voiaj prin toată America până la Aleasca, trecând prin Sant-Louis, Cicago, Canzas-Sity, și alte orașe până la Sant-Francisco, și de acolo până Ia Aleasca. Ce credeți, primim invitarea sau refuzăm?</p>
<p>După un moment de tăcere, Miron spuse: de foame nu vom muri nici aici nici în alt loc, dar noi am venit la America nu pentru ca toată viața să cărăm la lut, ci să vedem locuri noi, oameni, în fine să voiajăm; propunerea lui Good este foarte a-propos, căci unde vom putea găsi noi altă ocazie, ca fără bani să voiajăm și toți împreună, ba încă poate chiar bani vom putea câștiga, cine știe? Și astfel eu sunt de părere să nu scăpăm ocazia și să intrăm în viitorea trupă sub firma: Lupu et Good». Bravo, zise Iorgu, și eu sunt de părerea lui Miron...</p>
<p>Atunci, n-avem decât diseară se ne ducem cu toții la Mr. Lood spuse, Alecu și treaba e ca și făcută.</p>
<p>A doua zi dimineață în loc să se ducă la lucru se duseră cu toții tocmai la New-Gersey, Moonstr. unde locuia Lood. La vederea fraților Lupu, Grosu începu a sări de bucurie, le strânse la piept, că bieții băieți abia nu-și dădură sufletul, îl săruta și râzând mereu spunea
<p>Titi, după ce cugetă — Atunci o să fiu ce trupă minunată voi constitui! a ce trupă! întreaga trupa lui Barnum va fi un fleac pe lângă a noastră. Hai, repede acasă, aduceți băgajul vostru, și mutați-vă la mine., va costa mai ieftin... peste o săptămână vom pleca la Dikson-vill unde viața e foarte bună, acolo vom da și prima reprezentație.</p>
<p>Cum s-a vorbit așa și s-a făcut. Peste două săptămâni Alecu Iorgu și Miron făceau parte din trupa de voltyori Wolf et Lood» și dădeau prima reprezentație la Dikson-vill.</p>
<p>E. LUPU-</p>
</div>
<div type="chapter" n="5">
<p>VIAȚA, ÎNTÂMPLĂRILE ȘI VOIAJURILE LOR PRIN AMERICA</p>
<p>- Pe drum </p>
<p>(Urmare)</p>
<p>Într-o odăiță cu pereții vopsiți proaspăt cu uleiul la o masă lungă de brad erau așezați cu toți amicii noștrii frații Lupu. Așteptau numai pe James Good, care era dus să facă niște cumpărături.</p>
<p>— Oare ce nu vine ^father?* așa numea întreaga trupă pe colosul Good. Mi-e foame de te-aș mânca și pe tine, Nelli, zise Miron, care ședea alăturea cu fiica lui Good.</p>
<p>Fetița îl privi cam posomorât.</p>
<p>— Încearcă, îi răspunse ea dacă vrei să-ți trântesc un box drept între ochi...</p>
<p>— Aoleu nu te face, că îmî vine să fug nemâncat de frică; se poate o domnișoară să fie atât de rea? Așa de mică, și deja cu pumnii!...</p>
<p>— «Ce tot nu-mi dai pace?.. ți-am spus verde că nu mai voiesc să discut cu persona d-tale, și basta! Din pricina d tale am căzut ieri seară de pe sârmă, de eram să-mi rup capul. Nu știi până acum să ții cercul când fac salturi mortale!</p>
<p>— «Mii de scuze, d-șoră Nelly, dar alaltăieri când ținea cercul părintele d-tale și onorabilul director al trupei de echilibriști Lupu and Good, și ai căzut tot de pe sârmă, lăsând chiar urmă în pământ tot eu eram de vină? Publicul credea, că voiești să te ascunzi în pământ de rușine.</p>
<p>Fetița îl privi crunt și spuse încet între dinți: Pig!</p>
<p>— Ai câștigat? de ce nu-i dai pace, îi zise Alecu românește.</p>
<p>— Mai trebuie puțin cioplită. Se crede că cine știe cine e, că poate juca pe frânghie; taici azi, taici mâine, și dumneaei tot își ia nas; e o proastă!</p>
<p>— Fii tu mai cuminte:</p>
<p>Iorgu rîdea, el de obicei nu se prea amesteca în conversații, dar îi da toată dreptatea lui Miron. Fiica lui Good era un mic tiran pentru întreaga societate. Adorată de colosul Good, ea face din tată-său tei din curmei, cea mai mică voință, cel mai dezmățat capriciu se împlinea de dânsul cu sfințenie. Și astfel cocolită și alintată, ea încerca să facă robi și pe prietinii noștri, cum făcuse deja pe părintele său. Alecu și Iorgu se supuseră de la început. Copila era mică, nervoasă bolnavă, cu fel de fel de capricii, dar n-avea inimă rea, și dânșii îi iertau slăbiciunile. Miron însă n-o putea suferi. El zicea că ființa asta îi mănâncă viața, și că dacă când va plesni de necaz fierea într-însa, cauza va fi Nelly.</p>
<p>După mica scenă povestită, la masă se făcu o tăcere. Nelly își ștergea ochii, Mrs Eva, sora lui Good, o consola încetișor, spunându-i că nu șade bine unei d-șoare atât de mare să plângă. `Da, mătușică, răspundea fetița, știu că nu e bine să plâng, dar băiatul mă omoară cu prostia lui...”</p>
<p>Vorbele astea fură spuse atât de pe neașteptate, încât toți, fără de voie, izbucniră într-un râs nebun.
<p>— Îți mulțămesc, d-șoară, dar buna opinie ce ai despre mine, zise Miron ștergându-și ochii de lacrimi, atât de tare râde.</p>
<p>— Nu te supăra, d-le Miron, Nelly astăzi e nervosă, zise Mrs Eva, voind să împace lucrurile.</p>
<p>Miron se ridică, de pe scaun, făcu o salutare către d-șoara Nelly.</p>
<p>— Cer iertare, Ms. Nelly. Fii sigură că de azi înainte mă voi păzi să te mai fac nervosă.</p>
<p>— Da ce, Dumnezeu, de ce nu mai deschideți ferestrele? E o căldură aici de-ți vine să leșini! Cuvintele astea le spuse directorul trupei, abia intrând pe ușă.</p>
<p>— Uf, crăp de căldură, băieți, un scaun și pentru bătrânu' (îi plăcea să-și dea numele de bătrân) și altu' pentru mititica!</p>
<p> Numai după vorbele spuse băgară de semă că el nu era singur și că ținea de mână o ființă omenească înaltă, subțirică, c-un păr negru vâlvoi, cu o față neagră-roșcată de culoarea scorțișoarei. Ființa asta era o fetiță ca de vreo 12 ani, „metisă”. Văzând o societate necunoscută, ea se jenă la început, dar după câteva momente, după ce se așeză pe scaun, începu să privească cu interes pe cei din jurul ei.</p>
<p>— Acu' băieți, la mâncare, și pe urmă voi spune întâmplările mele... Uf, ce căldură! Dracu ne-a adus pe noi tocmai la Portsmauth. Închipuiți-vă, e luna lui Noiembrie, însă, sunt 24 de grade la umbră, cum văzui când treceam pe lângă o farmaicie...</p>
<p>În timpul acesta o „mulatră” intră în cameră c-un teanc de blide. După ce a așternut o față de masă albă împestrițată cu stele albastre mari cât portocala și puse regulat dinaintea fiecăruia câte un tacâm, afară de fetiței metise, ea se adresă către Iames Good socotindu-l ca stăpân. — Sir, se vede că sunteți străini și nu cunoașteți obiceiurile țării. Alminteri, n-ați pune la masă alături cu d-voastră pe o scârbă de metisă. Rușine pentru întregul neam alb! Vă compromiteți forte mult, aici în statul Virginia, oamenii de culoare n-au drepturile celor albi...</p>
<p>Toți rămaseră cu gurile căscate. Se poate oare în America, unde e atâta libertate, să-ți fie rușine să șezi la masă c-un om de culoare! </p>
<p>Iames Good, de origine din Canada, unde omenii de culoare nu sunt disprețuiți ca în Statele Unite, mai ales la Sud, nu vedea ceva rău în faptul că puse cu dânsul la masă pe o biată fetiță găsită lepădată pe străzile orașului Portsmauth.</p>
<p>— Apoi, d-ta, nu ești însăși de „culoare”, cum ziceți voi aici, și n-ai atâta demnitate ca să nu vorbești asemenea lucruri înjositoare pentru întregul neam omenesc? Ce e cu asta dacă fetița este metisă și d-ta mulatră, și celălalt negru sau indian, eu alb. Nu suntem toți oameni făcuți după chipul celui de sus?</p>
<p>— Așa e, dar obiceiurile țării sunt mai presus decât legile Domnului.</p>
<p>— Îmi pare rău de proastele obiceiuri ce le aveți, însă pe d-ta te poftesc să nu-mi faici morală și să pui în fața metisei, care e oaspetele meu, un tacâm. Scurt! Nu vreau s-aud nimic. Te rog să aduci de mâncare.</p>
<p>— Oare e drept ce spune cioara? întrebă Miron pe Good.</p>
<p>— Cu rușine trebuie să-ți răspund, că tot ce spunea mulatra e tristul adevăr, oamenii cu pielea neagră sau roșie sunt socotiți în statele de Sud ca ființe mult mai joase decât cei albi, în timp de un secol și mai bine, cel negri au fost aici robi, cumpărați din Africa și aduși pe piețile orășelelor ca Ricimond Vermont și altele, nenorociții de negri se vindeau aici ca dobitoacele.</p>
<p>Numai 20 de ani au trecut de când ei au fost eliberați, și cu ce greutate, și cu câtă vărsare de sânge! Din cauza asta negrul aici e încă tot privit ca un sclav, un dobitoc.</p>
<p>Oamenii se schimbă, trec secole, dar obiceiurile rămân încarnate în moravurile poporului.</p>
<p>— Proastă țară, proaste obiceiuri, să plecăm de aici, Mr. Good, zise Miron.</p>
<p>— Vom pleca peste o săptămână. Dăm încă trei reprezentații, strângem banii și pe la 20 a lunii plecăm spre partea muntoasă a Virginiei, unde are o fermă un amic al meu, canadianul Davy Fleent.</p>
<p>— Acu' father, povestește unde găsiși pe acest mic monstru ? întrebă Nelly, pe tatăl său.</p>
<p>— Și de ce adică monstru, d-șoară? nu putu să nu se amestece Miron.</p>
<p>— Din nou începeți?... nu vă mai certați copii, zise Mrs Eva.</p>
<p>— Nu se ceartă, așa e conversația lor, răspunse Alecu.</p>
<p>— O sută de mii de draici, voiți să vă spun în scurt istoria fetiței ăsteia sau ba? atunci ascultați, răcni Mr. Good trântind cu pumnul în masă și spărgând două farfurii... Poftim! Acum din pricina mucoșilor, să mai plătesc și farfuriile... N-aveți altă treabă decât să vă dondăniți toată ziulica... Ascultați:</p>
<p>— Mergeam pe strada Portului. Văd o gloată de oameni și aud râsete și sunete de tobă, un glas bărbătesc cânta, acompaniat de tobă... Curios m-apropii și văd pe un negru mare, zdravăn, cu niște mușchi, că zei ai mei în comparație sunt niște ațe, îmbrăcat într-o cămașă albă, adică care a fost albă odată, cu un cilindru pe cap, desculț cu niște pantaloni roși militărești, până la genunchi, cu o cravată albă, și c-o mănușă pe mâna dreaptă. Acest monstru cânta, și dumneaei juca „Gigu”. După terminare, negru, scoase cilindrul și începu a strânge bani prin public, ce e drept nu prea se adună mult în pălăria muzicantului. Astfel, dânsul și cu copila, triști, plecară mai departe. Modul cum juca micuța, forță care trebuia s-o aibă gigantul de negru, fizionomia lui bună, măcar că slută, și mal ales iubirea care să vedea între tată și fetiță, căci negru e tată-său, purtarea lor, spui drept, m-au încântat atât de mult încât am rămas uimit și îndată le-am propus să vie să trăiscă cu noi și să călătorim împreună. Pe fetița o învăț a juca diferite danțuri, iar bătrânul Salii, adică Solomon, va arăta minuni de forță. Împreună vom fi cei mai puternici oameni din toată America.</p>
<p>— Vă place ce am făcut, cum ziceți? Eu totuși le-am spus că nu sunt singur, și dacă tovarășii mei vor voi, atunci numai vor fi primiți ca companioni...</p>
<p>— Bravo, bravo, bine ai făcut father, strigară băieții în cor, să trăiască Solomon, și fiica sa... dar cum se cheamă mica dansatoare Mr. Good, nu ne-ai spus...</p>
<p>— Nu știu, dragii mei, dar vom boteza-o noi singuri. Ia priviți-o și spuneți fără să vă gândiți mult. Cel mai mic de ani începe... tu Nelly...</p>
<p>Nelly spuse deodată: Blanca!</p>
<p>— Acum tu Miron! Miron repeta: Blanca e nume frumos și original, să fie Blanca!</p>
<p>Toți ceilalți spuseră: — Dacă vă place Blanca, n-avem nimic împotrivă. Hai să fie și așa.</p>
<p>— Acu' să trăiscă Solomon și Blanca, fiica sa!</p>
<p>Toți râdeau și erau veseli, dar bătrânu' James le întrerupse veselia zicând :</p>
<p>— Nu e terminată întâmplarea mea ascultați înainte..... </p>
<p>— După ce terminai cu Solomon, apucai pe o stradă îngustă care dă spre port. Deodată un om, după îmbrăcăminte vânător, traper poate, se apropiă de mine și, c-un aer obraznic, zise:</p>
<p>— D-le păiaț faici negoț și cu sclavi?. Nu știi că la noi e oprit acest trafic rușinos. Dacă si fi mai tânăr ți-aș arăta eu sclavi, dar fiindcă ești bătrân neputincios îți voi tăia numai o mustață, și cu cuvintele astea scoate din brâu cuțitul și sări asupra-mi.</p>
<p>— Oh, o sută de milioane de draici și cu toate neamurile lor! Lui James Good să-i zică cineva, că s-a făcut cumpărător de sclavi, și că e paiaț și că îi va tăia mustața!?</p>
<p>— C-un pumn, c-un singur pumn l-am aruncat la zece pași și îi strigai: Stai locului, mizerabile. Numai cu viața ta-mi vei răsplăti vorbele spuse despre James Good, ține-te... și n-apucă să se înțepenească pe picioare, și îi mai trânti un pumn, și încă unu și tot așa până ce l-am făcut vânăt ca varza.</p>
<p>Credeți poate că mai avea ochi, sau nas? Aș! Iames Good când e supărat nu lasă aceste podoabe pe fața omului. În sfârșit am izbutit să-i pun și o piedică și l-am trântit jos la pământ, am pus piciorul pe pieptul lui și i-am spus: Cere iertare, mișelule, pentru că ai insultat un om nevinovat, căci nu sunt, nici n-am fost neguțător de sclavi!— „Iartă-mă!” abia putu îngâna nenorocitul, căci de bună seamă, după ce-mi trecu furia, îmi era și jale de dânsul, era prea tânăr și îndrăzneț.</p>
<p>—Să știi că te iert, dar cu condiție să vii mâine la mine să ne împăcăm și să faici cunoștință cu întreaga trupă a  mea... A făgăduit că vine, să vedem, dacă e om cinstit vine, de e un pungaș nu-l mai vedem....</p>
<p>Mâncaseră când veni și bătrânul Solomon, tatăl metisei Blanca, dânsul n-avea alt bagaj decât un sac de piele cu niște scule, pentru fierărie, o vioară cu trei coarde făcută dintr-o tigvă de dovleac și o pușcă mare și ruginită. Toți îi primiră cu bucurie, mai ales Miron era încântat de persoana lui, de modul cum vorbea de vioară și de arma pe care abia o putea ridica, atât era de grea.</p>
<p>Într-aceeași zi, Sally se făcu bun amic cu toți. Unuia îi spunea o glumă, altuia îi da vreun sfat. Seara, întreaga trupă fu încântată de sunetele admirabile ce le executa pe cele trei coarde întinse pe dovleac.</p>
<p>A doua zi de dimineață, pe când soarele abia își arăta primele raze, cineva bătu în ușa furgonului « Victoria» unde dormea înteaga trupă. Solomon, care se sculase, scoate capul pe fereastră și întreabă pe necunoscutul cu fața vânătă ce voiește.</p>
<p>— Să văd pe dl Good, directorul acestei trupe.</p>
<p>— Așteaptă puțin, Sir, că va ieși numaidecât, poftim un scaun.</p>
<p>Peste câteva minute se sculă și directorul. Cum văzu pe musafir numaidecât îl cunoscu.</p>
<p>Frații Lupu din despărțitura lor auziră:— „Holo, ho, bine ai venit amice, fii binecuvântat, credeam că ești vreun pungaș, acum văd că m-am înșelat, fii mie amic și tuturor alor mei. Iartă-mă că puțin cam rău te-am pieptănat, dar de, ai fost și obraznic... Cum te cheamă, adică, mă înțelegi... cum îți zic pe nume?</p>
<p>— Bob Cook, din Canada, dacă-ți plac!..</p>
<p>— Vino, în brațele mele, dragul meu de Bob... Îmi ești și mai drag acum căci și eu sunt din Canada... Rămâi cu noi la prânz, nu e așa ? Nu te grăbești cred ?</p>
<p>— Frumosă cunoștință, puțin cam originală, zise Iorgu râzând.</p>
<p>— Așa îmi place și mie, se vede că e om cinstit, răspunse Miron.</p>
<p>Băieții n-avură timp mult să discute, căci se auzi glasul bătrânului director:</p>
<p>—Băieților, veniți încoace cu toții, aduceți întregul personal ca să-l facem cunoscut dlui Bob Cook.</p>
<p>Băieții ieșiră împreună cu câinii, maimuța și papagalul. După ce cu toții își dădură mâna, tânărul vânător s-apropiase de dobă pe care melancolic se așezase maimuța.</p>
<p>— Vă recomand și pe Jaco, zice Iorgu lui Cook.</p>
<p>— Vă recomand și pe Jaco, zise Iorgu lui Cook.....</p>
<p>— Îmi pare bine de cunoștință, cred că vom fi buni prieteni cu mister Jaco.</p>
<p>După recomandare, toți împreună se duseră la dejun, înafară de Solomon și Blanca, care nici c-un preț nu voiră să se ducă.</p>
<p>— Lasă, Sir, zise bătrânul negru, colo, peste munți, departe de locul robiei, vom dejuna împreună, aici însă punându-ne împreună la masă, numai vă faceți dușmani cu publicul, și de dânsul avem nevoie!</p>
<p>— Bătrânul are dreptate, hotărî Alecu, cu toții plecară capetele, căci tânărul român era considerat de toți, mai cu seamă de erculul director, ca om cu carte și forte cuminte.</p>
<p>— Ai spus bine Aliek, tu vorbești puțin, dar bine, foarte bine, și cine nu te-ar asculta pe tine ar fi un neghiob.</p>
<p>La dejun conversația continuă:</p>
<p>— Ei, Mister Cook, ce ai de gând să faici? Ai ceva afaceri pe aici? Iartă-mă că te întreb... dar am o propunere pentru dumneata...</p>
<p>— N-am ce face, am fost pentru niște daravere familiare, pe care le-am terminat și acum sunt liber, plecam poate chiar ieri dacă nu se întâmpla afacerea cu d-ta. Ai dracului pumni mai ai, d-le Good...</p>
<p>— Da, da... pumni am, n-am ce zice, slava lui Dumnezeu... bani n-am, dar pumni cât poftești!</p>
<p>Toți râdeau de vorbele directorului.</p>
<p>— Acu să-ți fac eu propunerea, Mr. Cook... dacă n-ai ce face aici și ești dispus să faici un voiaj spre „Far West” atunci dă mâna încoace, îți vom fi tovarăși, căci ținta voiajului nostru este Osmoky-Vill, orășel în Virginia de Nord pe malul râulul Tennessee dincolo peste munții Blue M-s.Acolo am un frate fermier la care vreau să petrec iarna și la primăvara viitoare plecăm spre Canzas, Colorado, Utah și California. Vrei să iei parte la acest voiaj?</p>
<p>— Cu mare plăcere, răspunse tânărul om.</p>
<p>— Cred, însă nu știu bine, ești de meserie venător? întrebă Alecu.</p>
<p>—Apoi nu vezi, după fața lui, și după cum e îmbracat? răspunse repede Miron.</p>
<p>— Tu taici și nu te amesteca în vorbele celor mari, îi spuse încet Iorgu, fă-te că n-auzi nimic și ascultă cu amândouă urechi!</p>
<p>— Bre, da cuminte te făcuși, ce schimbare! Dacă te-ar auzi moșul din Galați, ce bucurie!</p>
<p>— Nu tocmai vânător, de meserie sunt „Gambuzino”, dar, de când s-a întâmplat cu mine o istorie foarte tristă am părăsit această meserie și am devenit „tigrero”. După vorbele acestea, tânărul vânător a devenit un personaj interesant pentru băieții noștri.</p>
<p>— Cât poate câștiga un bun tigrero? întrebă Iorgu.</p>
<p>— De la 20 până la 30 dolari pe zi, câteodată, însă, luni întregi nicio para, ba încă plătește cu pielea sa.</p>
<p>Așa vrea să zică, ne-am învoit? întrebă Good.</p>
<p>— Da, da, cu plăcere, mâine sunt cu d-ta.</p>
<p>A doua zi Bob Cook, era deja în societatea „B-s Lupu and Good”, angajat ca vânător și conducător, căci dânsul cunoștea stepele Vestului Americii, până la granița republicii Mexico. El avea cu dânsul doi admirabili câini dresați la vânătoarea după jaguari.</p>
<p>Încă peste două zile „Victoria” încărcată cu provizii își luă rămas-bun de la publicul orașului Portsmauth și se îndreptă spre Nord-West, iar peste alte 8 zile ajunseră la poalele munților Apalaches. Victoria se urcă încet pe poteca stâncoasă a acestor munți.</p>
<p>E. LUPU. </p>
</div>
<div type="chapter" n="6">
<p>HIGIENA PRACTICĂ</p>
<p>DINȚII</p>
<p>Copii, vreți să trăiți mult și bine ? învederat că da!</p>
<p>Ei bine, pentru aceasta de neapărată trebuință este, să fiți sănătoși și să aveți un bun stomac. Dacă sănătoși veți fi, corpul vostru se va dezvolta normal, pe tot timpul cât creșteți.</p>
<p>Dar pentru asta, înainte de toate, îngrijiți bine de dinți. Mai cu seamă îngrijiți-i de la 8 ani și până la 10, când se schimbă dinții de lapte, acest moment în viața omului e cel mai important pentru dentură.</p>
<p>Obișnuiți-vă, fără ca mama să vă amintescă mereu, a vă îngriji zilnic de gură, a vă spăla dinții cu apă curată de două ori pe zi. Cine poate, e bine să adauge la acea apă câteva picături de spirt de mentă sau alcool sau puțină sare de Bertholet, (luați de la spițerie de 20 bani și va fi destul pentru o săptămână de zile). Bună e și „Apa pentru dinți a dlui Alexandriu”, farmaicist român.</p>
<p>O spălătură a gurii cu apă, după mâncare, este un obicei foarte sănătos atât pentru gingii cât și pentru dinți și stomac. Fără această precauție foarte simplă, și care în sine nu e un lux nici pentru cel mai sărac om, între dinți rămân fărâme de mâncare, care se descompun, dând un miros rău gurii, iar la urmă producând stricăciunea dinților și prin urmare durerea lor.</p>
<p>În afară de spălarea dinților cu apă, e bine a-i curăța o dată în două zile cu o periuță sau cu o cârpuliță curată de pânză țărănească.</p>
<p>Prin acest mijloc se scoate de pe dinți tartrul sau așa numitul „sediment calcar”, ce se depune zilnic pe dinți la nivelul gâtulețului fiecărui dinte. Dacă-l vom lăsa să se îngroașe, acest strat de „tartru” devine tare ca piatra și nu se mai poate dezlipi de pe dinți.</p>
<p>Dintele se compune din trei părți: „rădăcina”, înfiptă în carnea gingiei, „gâtulețul” și „corona”.</p>
<p>Toate aceste părți sunt formate din materii deosebite : pe suprafață dintele e acoperit cu „smalț” alb și tare, care foarte lesne se strică la copii, când aceștia au urâtul obiceiu de a sparge alune cu dinții. Sub smalț se află „fildeșul” dispus în foi strânse în jurul unei cavități umplute cu „pulpă” — partea simțitoare a dintelui. Când smalțul se șterge, fildeșul începe a crăpa și pulpa să descopere. Iar imediat ce pulpa rămâne goală, o durere groaznică de măsele ne face mult a suferi. Odată dinții stricați, nu mai putem mesteca bine, și din această cauză stomacul se strică, mâncarea nu ne folosește, și oasele, care la copii sunt în formare, nu mai pot nici crește bine, nici deveni de o tărie trebuincioasă.</p>
<p>Așadar, copii, îngrijiți-vă de dinți, căci cei 32 dinți ce avem în gură ne sunt de cea mai neapărată trebuință : cu „opt incisivi” noi tăiem mâncarea, cu patru „canini” o rupem, iar cu cei 20 „molari” (8 mici și 12 groși) sfărâmăm mâncare.</p>
<p>D-ru B.</p>
<p>FRAȚII LUPU</P>
</div>
<div type="chapter" n="7">
<p>VIAȚA, ÎNTÂMPLĂRILE ȘI VOIAJURILE LOR PRIN AMERICA DE NORD</p>
<p>— Vânătoarea după „passum”-</p>
<p>(Urmare)</p>
<p>Amurgea. Sorele s-ascunsese după valul uriaș de stânci ce se înălța spre apus, și numai cele din urmă raze, sclipind, luminau poteca îngustă pe coastele muntelui, grupuri de brazi mici și strâmbi, care creșteau printre stânci mai sus de poteca pe care se afla furgonul Victoria al amicilor noștri, acestea la dreapta, iar la stânga o vale mare adâncă acoperită de un codru bătrân de brazi înalți și drepți ca niște coloane într-un templu antic.</p>
<p>Trecuse zece zile de când Compania „B-rs Lupu and Good” se afla pe drum spre Osmoky-Vill. Se grăbeau să ajungă mai curând, căci de pe la jumătatea lunii Noiembrie se începe în regiunea asta timpul ploilor. De două zile de când urca lanțul muntos Blues M-ts, încă o zi de drum și vor ajunge la punctul culminant al munților Green-Rock, așa spunea vânătorul-conducător Bob Cook, și de acolo se începe coborârea în jos care durează cinci zile cel puțin, fără întâmplări iată-i și la locul dorit.</p>
<p>Soarele asfinți. Umbre mari, lungi acoperi drumul. Carul încet, pas cu pas, înainta. Toți de prin prejur tăcură. Nu mai cânta nici Miron, întunericul și răcoarea nopții parcă îi încleștase gura.</p>
<p>— Tare 'mi e foame, bădiță, spuse băiatu' încet lui Alecu, care mergea alăturea cu dânsul.</p>
<p>— Mai rabdă, dragă, trebuie numaidecât să stăm la popas.</p>
<p>— Mai rabdă! cât dracu să mai rabd, m-am sgârcit de foame....</p>
<p>— Nu ți-am spus că vom sta la moment? ascultă!</p>
<p>De bună seamă, departe, departe înaintea lor o voce striga: hola... ho-o... hola... hola... sto...o...op, sto...o...op!</p>
<p>— Well! (bine) răspunse James Good, care mergea înaintea cailor.</p>
<p>— Stăm aici, băieți, s-auzi glasul lui, se vede că vânătorul nostru a găsit apă și iarbă pentru cai... repede o piatră sub roată... așa... bine!</p>
<p>Se făcuse întuneric cu desăvârșire, încă un sfert de ceas puteai zări ceva și acu' abia, abia se cunoștea carul, caii și grupul de oameni împrejur. În depărtare lumina o scânteie, la început mică, care din ce în ce se mărea, pașii greoi pe drumul pietros răsunau în tăcerea nopții, fiecare zgomot ajungea în vale în ecouri repetate. O umbră ținând un smoc de bețe aprinse se apropia repede de car, era Bob, el găsise și alesese un loc pentru a înnopta.</p>
<p>— Deshămați, domnilor, caii, puneți sub fiecare roată câte-o piatră mai măricică, legați cânii de trăsură și purcedeți după mine, la 10 pași de aici avem tot ce ne trebuie: lemne, apă și iarbă. El vorbea repede, poruncitor, lumina cu făcliile de brad îmbibate în smoală, întregul cerc unde se afla căruța, caii, câinii și oamenii, ajuta când unuia, când altuia, glumind și totodată dând ghionturi în stânga și în dreapta. În câteva minute toate s-au făcut după placul său. Acum el mergea înainte, luminând drumul, după dânsul mergea Solomon cu caii de căpăstru și în urma lui, directorul trupei cu ambele fetițe de mână, urmați de frații Lupu, cu papagalii și maimuța pe umeri.</p>
<p>— Ce bine, ce frumos și poetic! exclamă pe neașteptate Iorgu.</p>
<p>— Auzi, bădiță, auzi! râdea Miron trăgând pe Alecu de mânecă — tăcutul nostru — l-a răzbit și pe dânsul frumusețile munților „Blues M-ts”.</p>
<p>— Miroane, nu fi obraznic și nu uita că-ți sunt frate mai mare! răspunse Iorgu.</p>
<p>— Auzi, bădiță? Ei, și dacă-mi ești frate mai mare? forte bine! dar dacă ți-aș cere vreo bucățică de pâine, sau chiar de mămăligă, ce-ai zice?</p>
<p>— Aș zice, că ești un mâncăcios.</p>
<p>— Lasă gluma la o parte, dar ce gândește Mr. Good, să facă din noi... ne vede pesmeți?.. mâncăm numai o dată pe zi și prost, mergem toată ziulica ca niște smintiți, noaptea nu dormim, căci abia răsare luna și pornim din nou, înainte! Ce Dumnezeu, oare suntem noi cai de poștă! Am să-i zic eu, dacă tu nu vrei să-i spui și te jenezi, decât așa, mai bine rămâneam la Galați, apoi ăsta-i trai? Dragă doamne, voiajăm și noi, apoi voiaj e ăsta? Mai rău decât în Ocnă? De-i așa, tu Alecule și tu Iorgule, tăceți dacă vă place, eu însă îi spun...- o hoi. Da ce sunt eu, sclav? să-și pună d-lui pofta în cui!</p>
<p>— Taici, bre, ce tot spui, pare că el trăiește mai bine decât noi ? îi răspunse Alecu, nu vezi că dânsul se grăbește să ajungem mai curând Osmaky-Vill, se teme să nu ne apuce ploile pe drum, de ne vor apuca suntem pierduți!</p>
<p>— Nu e tocmai adevărat cum spune Mister Good, mi-a povestit el toate Solomon....dacă vom sta două-trei zile pe drum nu-i mare lucru, chiar ploile să ne apuce, în vale n-avem grijă, căci e ușor de tras harabaua asta, și apoi în vale se găsesc deja ferme, așa că vom putea tocmi câteva perechi de boi să ne tragă afurisita asta de broască, care eu, nu știu pentru ce o mai numim trăsură?...</p>
<p>Directorul auzea vorbele rostite ale celui mai mic membru al trupei și întrebă: Ce este Mr. Miron?</p>
<p>— Îți voi spune, Sir, când vom sta la masă.</p>
<p>— Well!</p>
<p>Se coborau în vale, flacăra făcliilor lumina când o stâncă mare care înconjurau, când vreun trunchi de brad căzut la pământ, peste care săreau....</p>
<p>— Stop, aici, am ajuns! Parcă în urma vorbelor unui vrăjitor deodată de după o stâncă mare apăru un loc destul de spațios, fără de copaici, acoperit cu iarbă; lângă un izvoraș (căci se auzea zgomotul apei), ardea un foc mare, enorm de mare, buturugi întregi erau aruncate pe foc și lumina un cerc ca de două zeci de metri împrejur.</p>
<p>— Aici, domnilor, vom sta foarte comod, „Victoria” e în apropiere, deasupra noastră, veți observa mâine la ziuă... caii au ce paște... și noi... poate vom găsi și pentru stomacurile noastre ceva mai bun decât pastramă, de care cred că v-ați săturat în timp de 10 zile? Focul e făcut.. Ms. Eva se va ocupa de maize-bread (mălai), mister Good de cai, domnișoarele de cafea și Sally va îngriji de foc, pe când noi, cei mai tineri, vom căuta să procurăm carne proaspătă ... ce ziceți băieți?</p>
<p> — Da, da, da, Mr. Bob! strigară Lupii în cor... ne vom da toate silințele, dar de unde naiba vom găsi noaptea carne, asta nu mă pricep! îngâna Miron.</p>
<p>— E foarte greu, rezonă Alecu.</p>
<p>— Mr. Cook glumește, ca să ne mai împace cu foamea, spuse Iorgu, umflându-și buzele.</p>
<p>Bătrânul negru râdea de se prăpădea.</p> 
<p>— Ce glumește? Massa Cook nu glumește, glumesc numai copiii, massa Cook e om serios și vânător distins, bătrânul Sally înțelege ceva...</p>
<p>— Știți, că eu m-am depărtat de dumneavoastră încă înaintea prânzului, reluă Cook, prin stâncile astea nu se află alt vânat decât „passum”. Câinii au dat de urmele lor, ziua am însemnat copaicii sub care se găsesc vizuinele lor și acum e tocmai timpul să plecăm la vânătoare..... Nu luați nimic cu d-vostră, nici pușcă, nici chiar baston... fiecare să aibă sub subțioară legătura de făclii de brad pregătite și așezate colo la dreapta lângă nucul acela.... sunteți gata? bine, acu' marș înainte....</p>
<p>Tânărul vânător își chemă câinii și se înfundă în pădure, având într-o mână o făclie mare aprinsă și în alta un topor; băieții curioși de a vedea încă ceva nevăzut îl urmau pas cu pas.</p>
<p>Peste vreun sfert de ceas de mers, câinii se opriră la un brad gros și înalt, începu a mirosi trunchiul, a-l zgâria cu ghiarele și a urla.</p>
<p>— Aici, stați... dați-vă la o parte. Mr. Miron, ține făclia așa ca să pot vedea cum lucrez ! După vorbele spuse, Bob Cook luă toporul de pe umăr, scuipă în palme și începu a lovi în copac. Așchii mari săreau în drepta și-n stânga la fiecare lovitură.</p>
<p>— Acu' d-ta, Mr. Alic, încearcă să vezi cum se taie bradul din Virginia.... spuse el după vreo zece minute de lucru.</p>
<p>Alecu luă și el toporul și începu a da.... dar, numaidecât osteni.</p>
<p>— Ce, e greu, Alecule ? întrebă Iorgu.</p>
<p>— Încearcă și vei vedea!</p>
<p>Iorgu începu și el a tăia, dar mare treabă n-a făcut.</p>
<p>— Dați-mi mie, zise repede Miron, Iorgule ține făclia, să vă arăt eu cum se taie copaicii, mai ales când pe vârful lor șade un „passum” bun de friptură. Miron începu a da repede, numai toporul îi era prea greui, asta se vedea, dar în orice caz băiețandrul tăia bine, bucăți mari de lemne, săreau cât colo.</p>
<p>— Bravo Mr. Miron, nici n-am crezut că voi face din d-ta un tăietor de copaici, și încă atât de abil! dai cu toporul parcă ești un adevărat squater!</p>
<p>— Uf! nu mai pot! ce grea meserie e a fi tăietor de lemne, abia putu bolborosi băiețandrul.</p>
<p>— Acum dă-mi toporul mie, și feriți-vă, aud cum pârâie copacul, va cade la dreapta. . . feriți-vă!</p>
<p>N-apucă Cook bine a zice cuvintele astea și deodată colosalul copac c-un zgomot asurzitor se rostogoli la pământ.</p>
<p>Câinii atâta păzeau. Odată copacul jos, ei numaidecât au alergat spre vârful lui. Acolo pe o cracă groasă ședeau agățați doi „passumi”. În întuneric se auzeau niște grohăituri, ca cum ar fi făcut niște purcei mai mărișori, după asta, o schelălăitură de câine, un lătrat teribil și din nou o grohăitură. .. .</p>
<p>— Aprindeți făclii mai multe, răcni Cook băieților, și adunați-vă cu lumina împrejurul câmpului de bătaie.</p>
<p>La flacăra mai multor torțe, la vreo zece pași de la arborele căzu o masă neagră de picioare, capete, cozi se tăvăleau, se învârteau și se grămădeau, silindu-se totodată a se risipi; vânatul încerca să o ia la fugă. Câinii însă nu-l lăsă. În sfârșit fiecare dintre câini izbuti a apuca câte un „passum” de după cap și-l ținea strâns, de nu se putea mișca.</p>
<p>— Acum e rolul nostru, strigă Cook, și luând o prăjină pregătită de dinainte, lungă ca de 2 metri și despicată la un capăt, se apropie de locul luptei.</p>
<p>„— Arl, ține-l bine, să nu-l scapi, că te ia dracu!” vorbea el cu câinele.</p>
<p>După aceasta apucă coada animalului, o coadă ca de o palmă, groasă de un deget și acoperită de solzi ca la guzgani și o vîrî în despicătura prăjinei pe care o legă cu o sfoară.</p>
<p>— Poftim, Mr Miron, ridică-ți marfa!...</p>
<p>— Acum Hector, ține și tu, să nu-mi scapi vânatul.</p>
<p>Același lucru se făcu și cu al doilea passum, pe care îl ducea Iorgu. </p>
<p>Putem să mergem la popas, căci ne așteaptă ai noștri! Câinii lătrau, sărind s-apuce vânatul, care grohăia mânios, băieții râdeau, torțele trosneau, arzând cu o flacără gălbuie și răspândind un miros de dohot, și deasupra întregii priveliști, luna maiestos se ridica deasupra orizontului, căci printre copaici se zăreau dungi alburii de lumină, niște zgomote neobișnuite urechii omului crescut în orașe zgomotele codrului de brazi seculari predomină peste tot și fără de voie apăsa asupra inimilor cunoscuților noștri, nedeprinși cu asemenea tablouri.</p>
<p>— „Porculeții”, (așa i-a numit Miron) sunt buni, gustoși la mâncare, zicea Miron la masă, înghițind bucăți mari de carne, eu sunt mulțumit de băbaca c-a stat aici și lui Mr. Bob că ne-a arătat vânătoarea după «passum», dar spun drept, nu mai pot merge înainte și nu mă mai mișc din loc, dacă băbaca nu va sta aici cel puțin o zi, ca să ne mai odihnim! Voi ce ziceți, băieți?</p>
<p>— Copilașul a înebunit, răspunse Mr. Good râzând, nu înțelegi tu, neastâmpăratule, că fiecare ceas, minut, secundă ne este scumpă căci dacă vor da ploile, nu mai scoatem „Victoria” din nămol, pentru aceasta trebuie să ne grăbim.</p>
<p>— Putem sta o zi, dacă băieții se simt obosiți, îngână Bob, mai avem încă vreo 10 ceasuri de urcare, după asta începe valea și vom merge mai repede... mă prind că în 6 zile socotind și pe aceea de mâine vom atinge ținta noastră.</p>
<p>— Atunci, dacă crezi,.... să stăm mâine, caii mai cu seamă au trebuință de odihnă, cum ziceți, băieți?</p>
<p>Băieților nu le trebuiau alta, decât vorbele acestea.</p>
<p>— Bravo ! ura ! să trăiască băbaca, răcni întreaga companie într-un glas.</p>
<p>După masă voiajorii noștri începură pregătirile pentru culcare. Bătrânul Solomon, directorul Good cu sora sa și cu fetițele au plecat să doarmă în Car-vagonul „Victoria”. Lupii cu vânătorul au rămas să păzească caii, căci se temeau de urși.</p>
<p>Deja luna se ridicase sus pe cer, și arăta că miezul nopții trecuse, dar în stanul băieților se auzeau zgomote și râsete. Bob Cook, povestea tovarășilor săi diferitele întâmplări din viața sa de vânător. — „Destul, băieți, acum dormiți, se auzi glasul lui, la viitorul popas vă promit să vă povestesc cum anul trecut pe timpul ăsta am scăpat din ghiarele unui urs-greezly.” </p>
<p>Se făcu liniște. Numai caii din când în când sforăiau, încetând a rumega.</p>
<p>— Mr. Alic, te rog, mai aruncă în foc vreun lemn, două să nu se stingă focul, trebuie să fie vreun lup în apropiere, caiii dau de știre înaintea câinilor, s-auzi încă o dată glasul lui Cook.</p>
<p>A doua zi de dimineață, încă nu se făcuse bine ziuă, și Miron era deja sculat. — „Ce cred, dânșii, gândea el, degeaba am venit în America ca numai să mă supun? Să-și mai pună pofta în cui!... am zărit eu ieri ceva... nu spune adevărul M. Cook, când zice, că prin locurile astea numai „passumi” se găsesc...ieri de pildă pe la asfințitul soarelui, un stol întreg de porumbei sălbatici au zburat pe dinaintea noastră; trebuie să fie în apropiere cuiburile lor... acu tocmai puii trebuie să fie mărișori... ce friptură pe frigare!... au să caște gurile când voi scoate vreo zece bucăți. Și pe urmă Ms. Nelly va crăpa de ciudă...» El iute se îmbracă fără să facă cel mai mic zgomot; își încolăci împrejurul său o frînghie tare și porni printre stânci pe o potecă îngustă, abia zărită.</p>
<p>Pe la răsăritul soarelui se găsea departe în vale, într-o poiană. Uitându-se pe sus să vadă ceva asemănător cu cuiburile, el nu luă seamă că schimbase cu desăvârșire, direcția luată de la început. Lângă o stâncă de sub care curgea un izvoraș, băiatul stătu să bea apă și să se odihnească puțin. Până acum nici urmă de porumbel sau păsărel...dar nu se poate, trebuie să fie! </p>
<p>Se începu o goană, turturica ajutată de o aripă, se ridica, cădea, din nou se ridica, lăsând pe băiețandru departe îndărăt. Miron sărea ca un smintit peste trunchiurile căzute la pământ; cât pe aici să pună mâna pe dânsa...</p>
<p>FRAȚII LUPU </p>
</div>
<div type="chapter" n="8">
<p>VIAȚA, ÎNTÂMPLĂRILE ȘI VOIAJURILE LOR PRIN AMERICA DE NORD </p>
<p>-Vânătoarea de urs- </p>
<p>Urmare </p>
<p>Urmîrind porumbelul, vânătorul nostru trecu dealul și se coborî într-un defileu.Pasărea obosită se vîrî sub o buturugă putredă și se ascunse. Cu mare greutate Miron o putu scoate. -Ei, al dracului porumbel, nu faici tu câtă osteneală mi-ai dat! Acum, să ne gândim și de drum, trebuie să fie târziu? Vorbind așa, el ridică capul și observă soarele. - E foarte târziu! să mă întorc îndărăt, numai să nu mă rătăcesc! Ținând porumbelul în mână, se îndreptă spre intrarea în defileu. Merse tot urcându-se cam vreo jumătate de ceas, până ce se văzu în vârful dealului. -Acum sunt pe cale să mă mai odihnesc aici!-și se puse jos pe iarbă la umbra unui castan. </p>
<p>-Tare mi-e foame, aș mânca și pe Mr. Good, cât e de bătrân!-o bucată de pâine, măcar cât e de uscată, nu ar strica; să beau cel puțin apă, slavă Domnului apă e berechet! Și cu vorbele astea se ridica și se îndrepta spre micul isvoraș, pe care vreo câteva minute în urmă îl zări la rădăcina unui codru.Ah! ce bine e, exclamă iubitorul de porumbei fripți, aici mă voi repauza puțin și marș repede îndărăt, Mr. Good și totși ai noștrii trebuie să fie îngrijorați de lipsa mea. </p>
<p>-Dar, dacă aș căuta ceva fructe sălbatice? cred că voi găsi, am văzut o viță sălbatică...oare ce să fie acolo pe piscul acela oare de zmeură...să vedem...</p>
<p>Intradevăr pe marginea piscului o mulțime de zmeură coaptă, ba chiar răscoaptă, aștepta numai să fie culeasă — Ah, ce noroc, acum cel puțin nu voi suferi de foame!</p>
<p>Miron cu amândouă mâinile culegea zmeură și își umplea gura. După ce își astâmpără foamea, el începu a alege pe cele mai coapte, apoi începu a ochi când la dreapta, când la stânga să vadă, dacă nu va zări vreun cuib de pasăre. De odată se auzi o mîrîitură, ca și cum ar mîrîi o pisică; însă cam tare pentru o pisică. — Mi se pare că mârîie ceva ? se întrebă Miron, dar de unde pisică aici; poate sălbatică? atunci e periculoasă... dar ce să caute pisica în zmeură, doar nu mănâncă dânsele pe aici și zmeură! mai știi.? poate... nu isprăvi bine vorba, și în tufiș o creangă ruptă de un picior sau mână greoaie trosni; în urmă mîrîitul se auzi și mai tare.</p>
<p>Miron încremeni locului, dar acesta a durat numai un moment. — Ce să fie ? vreun om poate culege zmeură, ia să mă dau îndărăt..</p>
<p>De odată, fără voie, voiajorul nostru dădu un țipet.ușor. Și era de ce să dea țipete și mai mari. Un urs mare, mare, sur la păr, cu botu aproape negru, pe la urechi mai deschis, apuca cu labele de dinainte smocuri întregi de zmeură și le băga în gură, la fiecare înghițitură el murea de plăcere. La țipetul lui Miron animalul dându-se la o parte se ridică cu două labe și rânji niște colți înspăimântători.</p>
<p>—Tu mârîiai drăguță, eu, prostul, credeam că-i vreo pisică ! și cu vorbele acestea, sări peste un butuc, sări peste altul, și cât îl lua piciorul o croi la sănătoasa.</p>
<p>Ursul nici el nu sta la gânduri și porni după băiat, care auzea în urma sa crengile pârîind sub picioarele dihanie!. Intr-un timp dat, băiatul simți aproape-aproape suflarea adversarului, el întoarse capul, ursul era la i0-15 pași de dânsul.</p>
<p>—Acum, dacă nu mă prinde, nu mă mai prinde nici odată ! și iute, în fugă, desbrăcându-și jacheta, o aruncă departe de sine, urmând poteca înainte. Fiara se opri, mirosi haina lepădată, o apucă cu gura, o sfâșie în câteva bucăți și cu un zbierăt mânios se porni din nou după băiat, care ajunsese acum în vârful muntelui.</p>
<p>—Acum e mai ușor, sunt la vale, gândi el, și îndată începu a coborî dealul. Se vede ursului nu îî era mai greu să fugă la vale, căci distanța rămânea aceiași după cum vedea băiatul, din când în când, întorcându-și capul.</p>
<p>—Nu merge așa! Încă două trei minute și crăp, să fac alta... și pe când fugea sub un stejar cu crăcile lăsate în jos, făcu o săritură, atinse cu mâna dreaptă o creangă, o apucă repede și într-un moment fu în copac. Băiatul dispăru așa de iute și pe neașteptate din ochii ursului, în cât dânsul în fuga sa trecu copacul, pe care se așezase Miron ; mai fugi o mică distanță și stătu, nevăzând vânatul.</p>
<p>Miron nu se putu opri de a ride zărindu-i mutra atât de proastă care o făcu. Dar confuziunea animalului dură numai un moment; Miron, care credea că a scăpat îl văzu, cum se întoarse îndărăt, mirosind pământul și se cam apropie de copac. - M-a descoperit, lighioana dracului! zise băiatul supărat, dar ia-ne dacă poți! </p>
<p>Parcă răspunzând la gândurile lui, ursul să ridică în două labe, cuprinzând trunchiul copacului, și ajutat de ghiare, încet începe a se urca în sus, mârâind din ce în ce mai mânios.</p>
<p>Pe când ursul atinsese jumatatea copacului Miron începu și dânsul a se urca în sus, din vârful stejarului se deschise privirii sale un orizont mai larg, dacă iar fi venit în gând să o facă aceasta mai înainte, ar fi văzut că numai o vale adâncă îl despărțea de drumul unde se afla și se vedea Victoria.</p>
<p>Jos în vale se afla și se vedea între arbori se așternea un fumuleț albastru, locul unde petrecură cu toții noaptea.</p>
<p>Dar ursul se urcă mai sus, și mai sus, urmărind băiatul. Ca se scape, Miron a schimbat tactica, acum el nu se mai urca în sus ci apucă pe o cracă orizontală, destul de groasă și foarte lungă; la vârful ei, el se opri; să fi fost cam vreo 10 metri de la pământ. Ursul începu a zbiera de mânie, observând manevra băiatului.</p>
<p>Miron nu pierdu timpul. Iute își desfășură frânghia, legă un capăt de creangă și într-un moment ișî dădu drumul în jos; capătul frînghiei nu atingea pământul, dar oare nu făcea el parte din trupa voltijorilor «B'S Lupu and Goods? O săritură de trei metri de înălțime a făcut-o ușor;numai odată s-a dat peste cap, fiind într-un moment era în picioare, el o croi la fugă. Ursul rămase sus pe creangă nepricepând ce s-a făcut cu prada. Miron ajunse iute în vale și la apropierea staniștei, obosit de acea fugă nebună căzu jos pe iarbă. </p>
<p>În timpul acesta se auzi un zgomot de pași. Miron ridică capul. - Ce dracu, oare afurisitul acela de urs cu tot dinadinsul are de gând să mă aibă la desert, la masă, după ce își umplu burta cu zmeură? se întrebă baiatul, și încetșor ridică capul din iarbă, dar în loc de urs văzu doi oameni care se apropiau de dânsul. Miron î-a recunoscut numai decât: era  Bob Cook și cu Alecu. </p>
<p>-Să apucăm pe aici, spuse Kook lui Alwcu, fugarul nostru trebuie să fie pste deal la zmeură...dacă numai nu ar fi dat vreun urs peste dânsul. </p>
<p>Miron nu se putu ține de râs.-Cum de nu a dat ursul peste mine, ci eu am dat peste dânsul, răcni el din iarbă. </p>
<p>- «Ah! șiretule, te-ai ascuns, ca să ne faici să murim de grija ta, îi răsounse tânărul vânător. </p>
<p> Nu ți-e rușine. Miroane, să ne faici să ne pierdem cu toții capul din princina ta; crezurăm că te-a sfâșiat vreo dihanie; se poate să pleci nespunând nimănui nicio vorbă, frumos îți șade?! </p>
<p>Iartă-ne bădiță, nu o să mai fac nicio dată în viața mea...</p>
<p>El se sculă de jos și începu a săruta când pe Alecu când pe Kook și a plânge în brațele lor.-Era cât pe aici să mă prindă, nici nu știu cum scăpai din ghiarele lui; un urs mare, sur, cu botul negru, și care fugea ca un cal, era să mă înhațe, spunea băiatul plângând!.. </p>
<p>-Vezi, frate, dacă faici după capul tău! </p>
<p>-Ți-am spus că nu mai fac nimic fără voia ta, destul! </p>
<p>-Unde a rămas ursul, Mr. Miron? întrebă vânătorul. </p>
<p>Colo în deal, pe un stejar, cred că s-a dat jos, căco nu va ședea întreaga sa viață în pom! </p>
<p>În timpul acesta se auzi lătratul câinilor, într-un tufiș de alun. </p>
<p>-De sigur e ursul lui Mr. Miron, se te ții, te rog, în dosul nostru. </p> 
<p>Bine, bine! îngînă băiețandrul. </p>
<p>Primul foc al d-tale va fi, Mr. Alice, se adresă Cook către Alecu, al doilea al meu, și numai al treilea din nou al d-tale. </p>
<p>-Well!, răspunse Alecu. </p>
<p>Câinii lătrau, când mai tare când mai încet; deprinși la vânătoarea de animale mari, ei deși curajoși, știind bine că în lupta piept la piept vor fi zdrobiți. Câte o dată numai Arl, mai tânăr și mai nerăbdător, urla de necaz că nu poate să apuce vânatul.</p>
<p>—Cu asemenea câini e ușor a vâna orîșice animal, Mr Alic, ei îl țin locului și d-ta ai timp să tragi cu sânge rece și să nimicești. M-r Alie, țintește sub laba stângă, lovitura nu e considerată ca mare lucru de adevărații vânători, dar pentru un începător e bună; în ochi e greu să-l lovești nefiind desprins...ne-am înțeles? </p>
<p>-Da, Mr Cook...
<p>Lângă o piatră mare, în dosul unui copac stătea ursul, prietenul lui Miron, și cu amândouă labele de dinainte se apăra de câinii care se învârteau se suceau ca să nu capete vreo palmă de la dânsul!</p>
<p>Apropiindu-se la vreo 10 metri, vânătorii se pregătiră. Ascunși în tufiși, dânșii priveau cum se apără ursul.</p>
<p>—Nu ți-am spus eu, că având cânii nu e nici o greutate... ia-l la țintă: una, două, trei, trage!..</p>
<p>Bubuitura răsună departe între munți, fumul acoperi tabloul întreg, însă când vântul îl risipi, vânătorii vâzură ursul trântit la pământ și câinii deasupra lui.</p>
<p>E. LUPU.</p>
</div>
<div type="chapter" n="9">
<p>VIAȚA, ÎNTÂMPLĂRILE ȘI VOIAJURILE LOR PRIN AMERICA DE NORD</p>
<p>— Vânătătoarea de urs</p>
<p>Urmare</p>
<p>Nori mari aburii plutesc încet pe cerul negricios; soarele ascuns în manta lor, când apare când dispare; un vântișor răcoritor abia-abia clătina vîrfurile brazilor uriași, care înconjoară locul de bivuac al amicilor noștri. Lângă foc fetițele îngrijesc de o tavă mare plină cu cafea-bobe; ele supraveghează prăjirea cafelei. Mistres Eva frământă într-o covățică niște mălai; ea pregătește mămăliga pentru prînz.</p>
<p>E deja târziu, căci din vale începe a se ridica o ceață, dar membrii companiei Brs. Lupu and Good încă nu s-au întors din căutarea Iui Miron.</p>
<p>—Priviți bine să nu ardeți cafeaua... nu e mai prost lucru decât o cafea arsă... Blanco, alergă la căruță, am uitat borcanul cu sarea, repede; Nelly, ce tot îți ștergi ochii... nu plânge, dragă, să n-ai frică, cu ștrengarul de Miron nu se va întîmpla nimica... Ce băiat neastîmpărat... să se ducă el și să nu spună nimănui nici o vorbă, eu să fiu în locul lui Mr. George l-aș pedepsi cu ceva, ce băiat, ce băiat!...</p>
<p>Nelly vântură cafeaua, care prăjită, lăsa un miros plăcut. Apoi Nelly își șterse ochii roșii de plâns.</p>
<p>— Nu plânge, zic, proasto, nu face băiatul ăsta să-l bocim atît, cât îl bocim noi...</p>
<p>Nelly ridică capul. Stai, mătușică, nu tot vorbi, parcă s-auzi o detunătură de pușcă... auzi, încă una!!</p>
<p>— N-aud nimica, ți s-a părut, doar și eu am urechi, nu sunt surdă...</p>
<p>In depărtare s-auzi de această dată foarte distinct răsunatul unei descărcături.</p>
<p>— Ei, acum ai auzit mătușico? întrebă Nelly.</p>
<p>— Acum da, dar înainte nu...</p>
<p>— Ms. Eva, Nelly, strigă în gura mare mica metisă, alergând spre foc de pe pisc, am văzut cum pe coastele dealului din partea opusă Mr. Good, Alec, Mr. Cook și Miron, abia târau ceva mare și negru... trebue să sosescă numai decât, grăbește Mrs. Good cu mălaiul; eu alerg să văd ce fac caii, — și cu cuvintele acestea metisa ca un iepure țâșni între aluni și se făcu nevăzută.</p>
<p>— Auzi Nelly, nu ți-am spus, că ștrengarul nostru nu se pierde așa de ușor.</p>
<p>Nelly de bucurie răsturnă în foc tava întregă cu cafea.</p>
<p>— Vai de mine, ce ai făcut nenorocito? — strigă Mrs. Eva — poftim, din pricina d-luî Miron să rămânem și fără cafea, nu; eu zic că băiatul ăsta trebuie luat la serios, altminteri...</p>
<p>— Ce-i altminteri? strigă deodată Miron, care pe nevăzute se apropiase de onorabila matroană și pe la spate îi astupă urechile.</p>
<p>— Vai de mine! țipă Mrs Good, mai speriat, ștrengarule; nu-ți iert asta cât vom trăi împreună... să ne faici tu să ne pierdem cu toții capul, să te duci să dea vreo dihanie peste tine să te rupă bucățele, vai de mine, ce copil neastâmpărat...</p>
<p>— Ei, iartă-mă, Mrs Eva, de acum înainte niciun pas nu fac fără ca să nu te întreb pe dumneata, ești mulțumită?</p>
<p>— Acum iartă-mă! Când ai făcut pozna... dar dacă s-ar fi întâmplat...</p>
<p>— Mătușică, nu-l mai năcăji, s-auzi glasul Nelley, bine că nu s-a întemplat nimic.</p>
<p>— Bravo, Nelley, acum văd că-mî ești o adevărată soră.. Și Miron sări și începu a săruta când pe Mrs Good, când pe Nelley.</p>
<p>- Lasă-mă, strengarule, că sunt supărată. <p>
<p>—«Nu văd, Mrs Good, nu văd... m-ai iertat, nu e așa și tu Nelley?</p>
<p>In timpul acesta s-au apropiat și venătorii, ducând vânatul pe o prăjină lungă și groasă care se îndoia sub greutatea ursului. Un capăt țineau Good și cu Solomon, altul Cook și cu Alecu; lorgu mergea alături, dânsul era încărcat cu puștile vânătorilor pe care asemenea abia le ducea, mai ales tunul lui Solomon îl disperase prin greutatea sa.</p>
<p>— Uf, al dracului lighioaie, striga Good, lăsând capătul prăjinei și ștergându-și fruntea de sudoare, trebuie să aibă vreo 800 de kilograme, cum crezi, Mr Cook?</p>
<p>— Fără îndoială, dacă nu mal mult. Un greezly (urs sur din munții Petroșî) cântărește de obicei 1000 de kilograme, am ucis unul, care fără piele cântărea 1200, dar asta e o raritate. Ursu acesta deși nu e greezly totuși e unul din cei mai mari din speța asta pe care am avut ocazia să văd.</p>
<p>— Acum Solomon și dumneata dragă Cook, vă veți ocupa cu jupuirea domnului Ursachi, eu nu mai pot de căldură... și nici nu mă pricep în asta... — Lasă, Mr Good, n-ai grijă într-o jumătate de ceas îl arănjăm noi cu bătrânu Salley, ce zici Solomon ?</p>
<p>— Nici n-avem ce face în jumătate de ceas.</p>
<p>Și adevărat Good nu se odihnise bine, și culcat pe iarbă începu numai a adormi, când auzi glasul surorii sale și simte o mână care îl zgâlțâia de umăr.</p>
<p>— Scoală James, masa e gata, te așteptăm să te scoli...</p>
<p>— Bravo, asta îmi place și mie, striga el încă somnoros, la masă dar!</p>
<p>Frigăroiul de urs făcut de bătrânul Solomon, după obiceiul negrilor din Sudul Americii, era ceva nemaipomenit de bun. Coastă friptă cu cartofi făcea onorul Mrs. Evel, precum și cotletele din pulpa de dinapoi.</p>
<p>— Acum să vă dau și eu ceva, care cred că n-ați gustat în viața vostră, ceva care nu puteți găsi în vechea Europă, spuse tânărul vânător.</p>
<p>—«Nu mai mâncăm nimic, suntem sătui de plesnim, striga Good.</p>
<p>— Incearcă d-le Good, și apoi, dacă nu vei putea mânca, să nu-mi zici mie Bob. Cook din Canada.</p>
<p>— Hai, dacă e așa, să încercăm!</p>
<p>Cook răscoli cenușa, o da la o parte, scoase cuțitul din brici și începu a scormoni și a săpa pământul; dintr-o gaură făcută înainte și astupată bine cu țărână el scoase o bucată de piele arsă.</p>
<p>— Ce e asta? Întrebă Miron, de obicei nerăbdător.</p>
<p>— Așteaptă, vei vedea — îi răspunse Alecu.</p>
<p>Bob tăie de-a lungul pielea tăciunelui; din tăietura sa arată niște zeamă groasă și foarte gustosă la miros.</p>
<p>— A ce miros! — nu răbda să spună Good. Cu toții începură a râde.</p>
<p>— Domnilor, am onorea a vă prezenta o labă, sau mai bine un picior de dinainte de urs, copt in groapă după obiceiul indienilor din Faar West, cred că asemenea bucate cu onoare ar putea figura la masa unui rege.</p>
<p>Cu toții tăiau din bucată, mâncau carnea gustoasă și nu ziceau nicio vorbă.</p>
<p>— Cum o găsiți? întrebă vânătorul.</p>
<p>— Eu, pe patul morții, dacă mi-ar da o asemenea bucată m-aș scula ca s-o mănânc, și numai în urmă aș muri — răspunse directorul trupei. Cu toții erau de părerea bătrânului Good.</p>
<p>— Jur, că mă fac vânător de urși — spuse Miron iute, numai ca să pot procura câteodată asemenea friptură.</p>
<p>— Dar nu în mod cum voiai să procuri astăzi ? râse Alecu.</p>
<p>— De bună seamă, tinere, știi că eram să crăpăm de necaz, când dimineță ți-am găsit numai locul, ce te-ai făcut?</p>
<p>— Voiam să vă aduc pui de porumbei sălbatici, și m-am rătăcit, alergând după dânșii; pe urmă, la întoarcerea spre tabără am dat peste domnul urs, pe care am avut deosebita onoare să-l gustăm cu toții, și care se vede a avut de gând să guste cu plăcere din mine, căci ca un smintit se luase după mine. Eu la fugă, și el la fugă, eu voiam să stau să mă odihnesc puțin, dumnealui mu voia, eu în copac, și el în copac, eu în vârf, și el după mine, eu pe o cracă subțire, el nu putu, eu jos și la fugă, dumnealuî a cam zăbovit, căci cu 800 kilograme carne nu poți așa de repede să te dai jos. Acum e singur vinovat că Mrs Eva a făcut cotlete dintr-însul și Mr Cook i-a copt laba după mânierea indienilor din Faar West. Cu toată seriozitatea pe care societatea voia s-o conserve, nimeni n-a putut să se abțină ca să nu râdă.</p>
<p>— Acu băieți, aduceți caii mai aproape, spuse vânătorul, ierî noapte când caii forăiau credeam că miroase a lup, dar văd că m-am înșelat, erau tocmai urșii. După luarea cafelei cu toții s-au așezat împrejurul focului, pregătindu-se a asculta povestirea tenărului vânător de tigri, când el spuse să ne ducem s-aducem lemne, căci nu se știe, poate totă noptea va trebui să ardem foc. Cu toții s-au sculat și cu topoarele pe umeri au plecat după lemne.</p>
<p>Solomon și cu lorgu rămase să pună la cale carnea de urs. Dânșii au tăiat-o felii lungi, au întins o frânghie și au atârnat-o; sub frânghie făcură un foc de ștejar verde, care dă mult fum.</p>
<p>— Pănă mâine dimineață, carnea va fi bună de înpachetat, ca să avem carne pentru o lună de zile, vorbea bătrânul negru, fericită vânătoare, bine că s-a isprăvit. Când lemnele fură aduse, tăiate și îngrămădite lângă foc, caii priponiți de un copac, și câinii puși lângă dânșiî, atunci numai Cook a cerut încă o ceașcă de cafea și s-a pregătit să-și povestescă întâmplarea sa din anul trecut.</p>
<title>Povestirea Iui Bob Cook</title>
<p>Vânătorul sorbi din cafea și începu: când îmi aduc aminte de spaima ce am suferit din pricina urșilor, m-apucă o furie asupra întregului neam al lor, am jurat încă de copil fiind, să-î nimicesc oriunde voi vedea vreun urs. Dar șotia care mi-a jucat-o unu dintr-înșii m-a întărit și mai mult în jurământul meu; ascultați.</p>
<p>Era pe la sfârșitul lui August, iarba se trecuse arsă de soare, și eu ca să găsesc pășune pentru cal la care țineam ca la ochii din cap, m-am hotărât, deși amândoi obosiți și flămânzi, să mă apropii de regiunea muntosă spre Nord.</p>
<p> Locul pe unde mergeam, minat de șobolani de câmp, făcea ca să bag bine de seamă, căci alminteri într-un moment, calul poate să-și frângă vreun picior. În partea asta a Statului Canzas mușuroaiele și vizuinele de guzani fac aproape locurile astea netrecătoare. Peste un ceas de mers ca vai de mine, furios de foame și de sete, ajunsei într-o mică vâlcică unde mi se păru că iarba nu e așa de prăpădită ca pe șes. A descăleca, a priponi calul de o mimoză, a-i lua căpăstrul din cap era lucru de o clipă. Cel puțin gândeam în mine, calul să fie sătul, dacă eu n-am ce băga în gură, dar oricum, să încerc poate că voi găsi ceva; vreun țap sălbatic, vreo pasăre, mai știi poate chiar și vreun bizon rătăcit, căci pe ici și colo se zărea iarba lor, (un fel de buruiană țepoasă). Și așa cu pușca pe spinare am plecat. Soarele era aproape de a asfinți și roiuri de muște începură deja a-mi bâzâi pe la urechi. Nu cred să fi mers trei kilometri, și înaintea mea ca la vreo 200 de pași văzui un ce negru, care se mișca încet. Ce să fie oare? Mă gândii vreun țap? Nu e, prea mare pentru un țap. Ce să fie alta dacă nu vreo vacă de bizon rătăcită de cireadă, încă e mai bine, vaicile sunt mai gustoase? Îmi luai pușca de pe umăr, căutai cucoșile, și înainte să nu scap vaca de bizon. La o distanță ca vreo sută de pași mă culcai pe burtă și încet, încet începui a înainta spre vânat. Vântul bătea spre dânsul, altminteri mă descoperea iute. Știți că în Sudul Americii nu mai există amurg, după asfințitul soarelui decat se face întuneric. Să mă grăbesc, îmi spusei, și mă mai apropii de vânat cu vreo cincizeci de pași. Masa neagră acum se ținea neclintită, dar eu nu știu cum făcui un zgomot, la care deodată lighioana sări și începu a mătăhai din cap, și numai atunci am recunoscut greșeala, nu era nici țap, nici vacă, sau bou, era un coșcogea urs, ca toți urșii, mare ca o adevărată vacă, dacă nu mai mare. El la început mă privi, se ridică în două labe cu un răget teribil se năpusti asupra mea. L-am lăsat ca să se apropie de 20 de pași și descărcai într-însul amândouă țevile, și nepierzând timp o apucai la fugă spre locul unde lăsai calul. Se vede că fugeam iute, căci când întorsei capul văzui îndărătul meu greezly la o distanță ca de 50 de pași. Fără îndoială frica-mi ajuta la fugă, căci altminteri n-aș putea explica cum lăsai ursul îndărătul meu. Într0o clipă eram lângă cal, deja călare și dând pinteni calului., pornii înainte; greezly se găsea la 10 pași de mine. - Acum nu-mi păsa de toți urșii de pe lume, gândeam bucuros că sunt în șa, dar eram încă fără experiență, veți vedea m-am înșelat amar. După ce m-am depărtat de urs ca de 4 - 5 kilometri am lăsat calul să meargă la pas; avea și nevoie, toată ziulica nu m-am dat jows de pe dânsul, și voiam să-l mai cruț. Luna răsărise și lumina priveliștea tristă ce se găsea înaintea ochilor mei: un câmp acoperit cu o iarbă uscată, mușuroaie de guzani, ici colo câte un copac și altceva nimic. Am întors capul ca să văd ce mai este îndărătul meu.</p>
<p>La urs nici cu gândul, dar în depărtare spre orizont văzui silueta afurisitului animal. Am oprit calul ca să văd mai bine. Da, era el, fără îndoială, ce putea se fie așa de mare și să fugă așa de iute spre mine? Din nou dădui pinteni calului, și din nou mă depărtai de afurisita lighioană; dar de această dată fuga ținu pănă ce calul se acoperise cu spume și nu maî putea de ostenelă. — Cred că acum l-am dat dracului, doar nu s-a pus de gând cu orice preț sa mă aibă la prânz? M-am dat jos puțin, mai ștersei calul, mai căutai ceva rădăcini, foamea și setea îmi sfășiau intestinele, totă ziulica nu mâncasem nimic; o asemenea zi nefericită rar se poate întâmpla în viața omului! In ziua aceea am pierdut ce era mai scump pe lume pentru mine, în acea afurisită zi era să perd și viața, și eram poate mai fericit dacă o perdeam atunci!..</p>
<p>Tânărul vânător trist pleca capul și s-adânci în amintiri.</p>
<p>— Ei dar ursul, ce e cu ursul? Nu-și putu ține nerăbdarea Miron — de această dată te-a lăsat în pace, ți-a pierdut urma?</p>
<p>— Așa crezui și eu, dragă Miron, așa trebuia să creadă fiecare în locul meu, dar în realitate nu era așa. După o jumătate de ceas de curiozitate întorc capul, fiind sigur că nu voi vedea nimic... dar și de această dată mă înșelai. La 200 de metri, mătăhăind cu capul în tropot său biciuit, tropot pe care poți să-l compari cu a unui fugar bun, se apropia greezly. Începui a mă dispera, calu-mi abia să ținea pe picioare de oboselă, simțeam cum tremură sub mine; era de o rasă bună dar totuși o zi întreagă de fugă îl sleise puterile. Cu greu izbutii să-l rădic în galop, pintenii îi sfâșiau coastele, însă în zadar, peste o jumătate ceas de fugă stătu locului. Privesc cu spaimă îndărăt, nu văd nimic, slavă Domnului, poate că a obosit și ursul dracului, începui să fiu și superstițios. Poate că nici urs nu e, poate că am afacere, cu vreo dihanie nemaivăzută? Obosela și foamea îmi făceau să pierd capul. Ca prin somn țin minte cum stăteam răzemat de crupa calului, și cum bietul Arab, așa se numea calul își freca botul de șoldul meu. Deodată el tresări și se uită îndărăt, mă uitai și eu. Ursul meu la o distanță de 50 de metri iute în fuga mare s-apropia de mine.</p>
<p>Încă o dată încălecai, scăpai cuțitul și disperat îl înfipsei în piciorul calului. Numai la asta nu s-aștepta nenorocitul Arab. Cu un gemet plin de durere el se ridică deodată în galop și cât îi lua picidrele începu a fugi. Dar fuga n-a durat lung, din ce în ce mai micșorat, ea a devenit și șovăitore, nu mai merge, m-am gândit calul va crăpa desigur, am stat, l-am deșălat, i-am luat căpăstrul și i-am dat drumul. — Mergi și scapă-țî viața dacă poți! M-am uitat la drdpta, la stânga să văd vreun copac. De bună semă în apropiere să vedea un trunchi gros de un ștejar, cu vârful rupt. Încet m-apropii, fac o săritură, m-apuc de o cracă și mă ridic în sus. Era și timp, ursul nu era departe. Abia avui timp să mă așez binișor, iată și el, și drept la copac; se înălța în două picioare, și cu botul nu putu ajunge până la pinteni. Aveam noroc că greezly nu se poate agăța pe copaici, ca ceilalți frați ai săi, că altminteri o pățeam.</p>
</div>
<div type="chapter" n="10">
<title>VIAȚA, ÎNTÂMPLĂRILE ȘI V0IAGI1</title>
<title>— Vânătorea</title>
<title>(Urmare)</title>
<p>Bob-Cook urma: simțind că ursul m-atinge cu colții săi de pinteni, m-am ridicat pe ramura cea mai superioară, chiar cu pericolul de e cădea de pe copac; vă încredințez că vecinătatea colosului din munții Petroși nu-mi plăcea de fel.</p>
<p>— Ce e de făcut, reflectam eu, abia putându-mi menține echilibrul, ce e de făcut, dacă lui îi va veni poftă să mai stea sub copac în două labe?</p>
<p>Dar se vede că dumnealui s-a răzgândit să nu mă mănânce acum, la dejun, și m-a lăsat pentru masă; căci s-a dat jos, și tot privindu-mă s-a depărtat spre bietul „Arab“ care zăcea la 100 de pași de mine. De pe postul meu înalt vedeam bine cum ursul înfingea colții în gâtul calului, rupea din carne și îi lingea sângele; după asta apucă cadavrul, ca pisica șoarecele, și veni din nou sub ștejar, unde eram eu. El mânca cu lăcomie, tot uitându-se în sus, parcă voind a zice; „așteăptă, ți-a veni și ție rândul!“</p>
<p>Înserase. Pe cer miliarde de stele luminau câmpia fără margini, la orizont șirul de munți, la poalele cărora se desemna codrul. Pe ici pe colo grupuri de arbori își ridicau vârfurile, clătinate de un vântișor răcoritor și plăcut.</p>
<p>Eu mă prăpădeam de osteneală și de somn.</p>
<p>Mânile îmi înțepenise. Simțeam că trebuie să schimb poziția, altminteri puteam cădea jos. Din fericire aveam cu mine un brâu lung. Intr-un moment l-am desfășurat, si m-am legat bine de craca pe care ședeam. Cel puțin nu voiam a cădea în ghiarele ursului. La mișcarea făcută de mine Greezly s-a ridicat din nou în două labe; asigurându-se că persona mea n-a dispărut de sus, din nou liniștit se așeză sub copac, și reîncepu prinsul. Adormisem; prin somn auzeamm clefăitul, zdrobirea oaselor, mârâitul satisfăcător și un fel de scâncet, pe care fiara din când în când lasa să s-audă. Visam că mă lupt cu inamicul meu, care mă strângea în brațele sale. Am țipat odată și m-am trezit. Era încă întuneric, dar stelele dispăruseră de pe cer și numai o margine de lună se mai zărea de după munți. Amorțit de frig și de șederea unei nopți întregi pe o creangă, abia mă putem mișca. Încet am mai slobozit nodul, care îmi strângea piciorul stâng, și mă uitai în jos. O masă neagră pe mișca la trunchiul copacului. Are de gând să mă privăscă la lumina sorelui! — M-am gândit la pușcă, care o lepădasem când fugeam ca să-mi scap viața.</p>
<p>— Ți-aș arăta eu ție lumină, obraznicule!</p>
<p>Dar acum ce puteam face fără arme, slab, prăpădit, descurajat! Mă uitai încă o dată în jos. </p>
<p>Două stele lucitoare erau ațintite spre mine, desigur el nu mă scăpa din ochi, gândii, și din nou am adormit, din nou visuri rele m-au trezit din somn. Se lumina de ziuă; orizontul se aprindea c-o lumină roșiatică, pe cerul albastru steaua polară asfințea. Un cârd de rațe sălbatice au zburat pe dinaintea mea, semn că în apropiere se afla un râu, sau vreo baltă și eu aici pe copacul ăsta afurisit mor de sete și nu mă pot coborî, căci sunt păzit... cu gândul la urs privii în jos, sigur fiindcă voiam a vedea dihania culcată la pământ. Dar locul era gol, nici urmă de urs, dar nici de cal. Îmi frecai ochii, mă pișcai ca să văd dacă nu visez și din nou me uitai in jos. Nu, adevărat, așa este, vederea nu m-a înșelat, ursul dispăruse; mă deznod repede de brâu, mă ridic mai sus, privesc în dreapta și-n stânga, și m-am adâncit în gânduri triste. In mijlocul preeriei, cu o pușcă fără cartușe, fără de cal, lipsit și de provizii, în depărtare de 800 kilometri de prima locuință, situația, cum vedeți, era mai mult de cât grea, era aproape critică; nu-mi făceam iluzii, știam foarte bine că eram tocmai ca un copil lepădat în mijlocul pădurii, lăsat însă nimic nu se vede asemănător cu ursul! Trei, patru lupi flămânzi goneau o căprioară sălbatică. Mă gândeam să mă dau jos, dar frica parcă mă țintuise pe copac.</p>
<p>Așteptai incă ca vreun ceas. Primele raze ale soarelul de noiembrie, raze slabe, nu-mi aduse destulă căldură ca să-mi înmoaie membrele încordate de frigul nopții petrecute pe copac. Stomacul gol mi se părea că se lipise de șirul spinării; nu mai puteam de foame, pe lângă setea care îmi uscase gura și gâtlejul. Puterile mă părăsise într-atât, încât dacă nu mă dădeam jos de pe pom, totuna aș fi căzut la pământ. Prima mișcare fuse spre pușcă, dar numai acum observai că pierdusem carturile; la ce-mi putea servi o armă neîncărcată? M-am așezat pe un moșoroi de lut ridicat de o familie de hamsteri, guzani de preerie, cum îî numim noi, voii întâmplării. Afară de Greezly, care îșî alesese munții vecini de locuință, am auzit noaptea trecută urlete de lupi și plânsete de șacali (șacalii au un urlet asemănător cu plânsul unul copil de țâță); prin urmare localitatea era plină de animalele astea; apropierea pădurii în vecinătatea unui râu sau bălți mă punea și mal mult pe gânduri.</p>
<p>Ca tigrero, nu mă înșelam, când mă gândeam, că poate acum, poate peste vreun sfert de ceas, voi da cu ochii de vrun jaguar, puma cum îl numesc mexicanii. Și cu ce să-mi apăr viața?</p>
<p>N-aveam cel puțin nici cuțitul cu mine; în fuga sălbatică de Greezly prin ierburile uscate, mărăcini și câmpii pline cu răsărita soarelul, l-am pierdut.</p>
<p>Setea însă m-a scos din gânduri. M-am ridicat de pe morman și m-am îndreptat spre apus într-acolo zburară în zori cârdul de rațe; cel puțin apă, să-mi ud sufletul și pe urmă voiti căuta și ceva pentru stomac. Mersei doi kilometri și zării suprafața argintie a unui lăculeț; peste o jumărtate de ceas eram acolo. Ce loc frumos! Parcă și acum stă dinaintea ochilor mei lacul înconjurat de jur împrejur cu stuf și papură. Papura și stuful se uscase, dar plantele agățătore tomnatice pline cu flori roșii ca clopoței atârnau în mănunchiuri și îmbrăcau goliciunea țărmurilor.</p>
<p>După ce îmi potolii setea, fomea s-arăta și mai puternică. Numai decât plecai să caut niște rădăcini, dar pe timpul ăsta, când împrejur tot ce uscase, am găsit prea puține, ca să-mi amăgesc măcar fomea. Ce era de făcut? Mă gândeam la multe: cum să-mi procur de mâncare, dar toate cereau arme, care mie îmi lipseau. In fine, m-am oprit la una. Dintr-un plop dezbârnai o ramură grosă, o curății de frunze și înarmat astfel, mă îndreptai spre locul nefericit de unde venisem. Cu mâinele și cu creanga izbutii să dărâm o căsuță, mușuroiul unei familii de Hamsters. Era toamnă și cunoșteam că guzanii trebuee să fi dormit prin coridoarele căsuței sale. La o adâncime de vreun metru am dat peste celula principală unde în somn dulce petrece nenorocita familie. Fără multă greutate omorâi pe toți hamsterii din vizuine, ba încă în cămara de aprovizionare găsii diferite rădăcini, pe care asemenea le luai cu mine. Carnea celor cinci guzani în timp de o săptămână îmi scăpă viața și mă ajută să ajung până la fortăreța Hamilton unde găsii o companie de vânători, Canadieni cu care pe urmă plecai la New-Mexico.</p>
<p> - Mulțumim Mrt. Bob, ne-ai făcut o mare plăcere cu povestirea d-tale, zise James Cook, acum băieți la culcare, Mr. Bob, mâine plecăm de dimineață, nu e așa?</p>
<p>— Da, mâine în zori de ziuă ne ridicăm, mai urcăm încă 8 ceasuri muntele și poimâine vom începe a ne scoborî în vale, ce va dura încă două-trei zile după care vom ajunge la râul Tennessee.</p>
<p>A doua zi încă sorele nu se ridicase și toți erau în piciore. Vânătorul Bob plecase încă de cu seră ca să găsească loc pentru popasul viitor. Miron cu lorgu voiau să mai ramână în urmă pentru a vâna trei-patru perechi de porumbei.</p>
<p>— Vă rog mult, d-lor, să mergeți cu noi împreună, n-avem nevoie de porumbeii voștri,— le spuse Alecu, încă să mai dați peste vreun urs, nu trebuie, haideți!</p>
<p>Băeții cu vrute cu nevrute au fost nevoiți să plece. Drumul era greu, mereu carul trebuia ba ridicat, ba ținut să nu cadă în prăpăstii. întregul caravan lucra până la sudoare. In ziua asta nu s-a întâmplat nimic deosebit, se odihneau la fiecare două căsuri, slobozeau caii să mai rupă puține buruieni, ce creștau pe marginea drumului, singuri mâncau ceva și din nou porneau înainte. Cum a zis vânătorul, așa s-a și întâmplat. Pe la asfințitul soarelui ajunseră la Pick-Daw, o stâncă colosală, de la care se începea coborârea în jos. In mijlocul drumului stătea o figură de om, rezemată pe pușcă și îi aștepta; era Bob Cook.</p>
<p>— Dar bine ați venit, îi întâmpină el, vă așteptam peste vreun ces, ați mânat sănătos... Stați aici, dezhămați caii, cel mai bun loc e aici, în drum.</p>
<p>El plecă și se întoarse peste un sfert de ceas cu un braț de vreascuri uscate.</p>
<p>Focul ațâțat de Blanca ardea vesel, ceaunul cu apă pentru cafea începu să fiarbă. Intreaga companie împrejurul focului și deasupra, bolta de cer adâncă, întinsă cu miliarde de stele. La drepta și la stânga pereți înalți de piatră cu niște săpături și peștere, din care mereu zburau lilieci și bufnițe. In vale departe, cineva parcă se bocea și plângea.</p
<p>— Ce este? întrebă Nelly, parcă plâng copiii, și așa cu jale de ți-e mai mare mila.</p>
<p>— Șacalii în vale, răspunse Miron, n-a spus Mr. Bob că șacalii plâng ca copiii ? Ai uitat Nelly.</p>
<p>— Sunt ei periculoși, Mr. Bob ? N-am văzut niciodată șacal, seamănă la câine, la lup?</p>
<p>— La câine ma mult, e ca un câine de o talie mijlocie, sau mai bine zis mică... lasă că mâine seară voi ucide eu unu doi, ca să-i vedeți de aproape... sunt niște animale mizerabile in toată puterea cuvântului. Obraznice cu cel slab și fricoase cu cel tare. Urmeză pe vânători, la vânătoare, ca să-i fure vânatul de sub ochi sau să-i rupă câinele. Calul priponit nu-l poți lăsa fără pază, sigur îl voi găsi mușcat și încolțit în toate părțile, fără foc să te culci In preerie nu poți, iți fură și mănâncă proviziile. In sfîrșit e un animal cel mai detestabil.</p>
<p>— De ce nu-l stârpesc? întrebă din nou Nelly.</p>
<p>— Nu sunt buni de nimic, blana proastă, pielea, slabă, carnea c-un miros greu de hoit, vânătă și tare, cu neputință s-o mănânci, afară dacă nu mori de foame...</p>
<p>— Ai mâncat vreodată Mr. Cook, întrebă Miron.</p>
<p>— S-a întâmplat... dacă voiți s-ascultați până s-o coce mălaiul Mis. Good?</p>
<p>— Mai întrebi, dacă voim ? Spune numai.</p>
<p>— Acum cinci ani eram în stepile Colorado, făcând parte dintr-o companie de vânători ai casei de comerciale cu blănuri „Clare ând Brown”. Intr-o ciocnire nefericită cu indienii pierdusem pe cei 10 camarazi ai mei, rănit în șoldul stâng de o săgeată și cu capul spart de o măciucă, zăcând trântit în stuf, unde izbutisem să mă pitesc.</p>
<p>Nu pot să-mi dau seama cât timp am stat acolo, țin numai minte că m-am deșteptat de o durere teribilă care o simții într-o mână. Cu greu ridicai capul și izbutii să mă întorc. La mișcarea făcută, o droaie de șacali s-au împrăștieat prin stuf cu țipete jalnice de copii mici. Atunci, cum am putut m-am sculat și am ieșit pe mal. Șacalii, la o depărtare de 20 de pași, așteptau ca să cad din nou să mă poată mânca. Mâna ruptă și încolțită de dânșii, mă durea grozav; am rupt cămașa, am legat rănile, și m-am așezat pe o piatră. Capul îmi ardea, cercuri galbene umblau dinaintea ochilor mei, simțeam o sete pe care n-o puteam potoli cu toată apa băută din râuleț. Șacalii s-au mai apropiat de mine, văzându-mă așezat. Planșetele lor răsunau în urechile mele ca un cântec de moarte. Prin cap îmi trecea: dacă cad, mă culc, sunt mâncat de viu; ideea de a fi rupt, mi-a dat forță să mă scol și să țip o dată la dânșii. Într-un moment au fugit în tote părțile, dar nu s-au depărtat cu totul, căci auzeam țipetele lor întunecoase. Ce era de făcut în situația mea? Rănit, fără camarazi, noptea înconjarat de o mulțime de șacali, care de sigur se îngrămădise la mirosul cadavrelor tovarășilor mei. Puteam să fac focul, de care șacalii au frică, dar nu voiam să atrag atenția indienilor, care puteau să fie în apropiere.</p>
<p>Insă cu toată frica către sălbatici, preferam să fiu omorât de dânșii decât rupt de șacali. Am adunat buruieni,  pe care le-am putut găsi, am scăpărat și am aprins focul. Să fi auzit ce urlete, gemete, s-au ridicat din întuneric, după aprinderea focului!</p>
<p>Și astfel ținând focul aprins toată noaptea, am putut scăpa în noptea asta.</p>
<p>Dimineața, la lumina soarelul inamicii mei dispărură. Am cercetat împrejur să văd unde mă găsesc, și ce este de făcut. Am găsit 8 schelete, erau foștii mei camarazi. Indienii îșl luase, după obicei, morții lor cu dânșii. Localitatea mi se păru cunoscută, am mai fost pe aici acum vreo câteva zile. O câmpie întinsă, acoperită cu ierburi și pe ici pe colo ștejari și castani, creșteau înalți și frumoși. Râulețul acoperit cu stuf curgea la 100 de pași. Foamea mă turmenta mal mult decât rănile; am căutat să găsesc ceva de mâncare, dar ce să găsești în pustie? Două zile am suferit cât am putut, dar spre seară eram aproape, turbat de foame. Deodată auzii un plâns, pe urmă altul, pe urmă un cor întreg de copil își adunaseră vocile ca să mă scoată din sărite.</p>
<p>— Stațî, mizerabililor, că vă învăț eu! M-am depărtat de foc la vreo două sute de pași și m-am culcat jos, ținând mâinele la îndemână. Peste ceva vreme simții, că ceva mă mirose și mă trage de picior, eu n-am dat niciun semn de viață; din nou ceva mă trase, dar acum mai tare. Am deschis ochii și privii pe sub mană pe vreo 10—15 șacali din ce în ce mai îndrăzneți, mă înconjurară. Am așteptat momentul, când doi dintr-înșiî mai flămânzi, se vede, s-au apropiat de mine și într-o clipă am apucat pe unul de piciore și pe altul de coadă.</p>
<p>Să fi auzit ce mai de țipete. Speriați, ei nu cutezau să mă muște, și numai se sileau să scape din mâinele mele. I-am târât la foc și pe acela pe care îl țineam de coadă l-am dat cu capul în flacără și i-am dat drumul; cu părul aprins, urlând de durere, bestia fugi, și încă lung se mal auzeau zbieritele ei. Pe celălalt l-am omorât și l-am jupuit de piele. In fine, după două zile de răbdare aveam carne, dar ce carne! Am tras jăratic la o parte și l-am pus întreg să se frigă. Un miros greu numai decât m-a făcut să sar de lângă foc unde ședeam și să mă dau la o parte. Cu toată foamea, numai ținând nasul cu mâna, putui mânca o bucată din acestă friptură.</p>
<p>Pot zice cu drept curent că în viața mea n-am mâncat ceva mai grețos; gustul cărnii acru-amar nu-l pot uita niciodată.</p>
<p>— Ei și pe urmă, cum ai scăpat din acestă încurcătură? întrebă Miron.</p>
<p>— A dat peste mine o bandă de sălbatici și m-au luat cu dânșii.</p>
<p>— Și nu te-a ucis? întrebă Miron din nou.</p>
<p>— Ba l-a ucis, nu vezi că e mort, zise Nelly, râzând.</p>
<p>— Nu te amesteca, Nelly! în vorbele bărbaților, domnișorele bine crescute puțin vorbesc și mai mult ascultă!</p>
<p>— Auzi! ce bărbat mare, of, nu te-aș mai auzi mal bine!...</p>
<p>- Iar vă certați? Lăsați pe mâine, azi e târziu, haideți la culcare; și Mrs. Eva 5 luă fetițele de mână și se îndreptă spre Car. </p>
<p>— Acum și noi să ne culcăm, spuse Good; când plecăm, mâine? Mr. Cook?</p>
<p>— După ce va răsări luna ne vom căuta de drum.</p>
<p>Toți se culcaseră, numai bătrânul Solomon cântând un cântec trist al negrilor, la lumina focului dregea ghetele băieților rupte de pietrele drumului.</p>
<p>Când răsări luna, Solomon atinse cu mâna pe vânător.</p>
<p>— Mr. Cook, luna e pe cer; ce facem, plecăm?</p>
<p>— Da, da, Sally, mai aruncă ceva pe foc, sculăm pe Mrs. Eva să facă cafea, și după dejun plecăm.</p>
<p>Intr-un ceas a fost gata de plecare și către zori furgonul Victoria începu a se scoborî de vale.</p>
<p>Până la amiază coborî o bună parte din drum. Aerul se schimbase, era umed și mal rece. Pe marginea unei păduri seculare stătură să facă prânzul, hrăniră caii și din nou urmă drumul.</p>
<p>Până la asfințitul soarelui erau deja în vale. Pădurea se schimbase, acum mergeau printre niște ulmi și stejari frumoși, înalți și drepți.</p>
<p>— Suntem acum în alt stat, zise Bob Cook lui Alecu, care mergea lângă dânsul, de aici se începe Virginia de West, mâine seară vom fi la granița statului și poimâine vom călca pământul statului Tennessee.</p>
<p>Fără mare greutate ajunseră într-o vale adâncă prin care curgea un râuleț printre stânci.</p>
<p>— aici vom sta, zise Cook.</p>
<p>Caii aveau o pășune admirabilă, apă bună și locul era ales tocmai pentru a face haltă.</p>
<p>— Miron, dacă ai plăcere, poți să prinzi pește cât voiești. Cu toții s-au apucat de pescuit.</p>
<p>La masă aveau ciorbă de păstrăvi. Noptea a petrecut-o liniștit, în zori s-au sculat și au plecat din nou; pe la prânz terminase descinderea.</p>
<p>— Acum încă patru ceasuri și vom zări râul Tennessee, zise Cook.</p>
<p>De bună seamă pe la 12 ceasuri erau pe malul stâng al rîului.</p>
<p>Propunerea lui Bob Cook.</p>
<p>Vântul de primăvară, cald și plin de mirosuri de iarbă încolțită, topea rămășițele de zăpadă, pe ici pe colea ascunse pe lângă coastele șanțurilor. Pârâurile au devenit râuri; ele zi și noapte clocotesc, spumegă și duc pe creștetele valurilor tulburi, buruieni. Tufane, crăci de arbori și, chiar copaici întregi, smulși din rădăcini de curentul apelor.</p>
<p>Da, primăvara se arată și învie viața întreagă, adormită sub zăpadă în timp de trei luni.</p>
<p>Dânsa deștepta și dorința în inimile amicilor noștri, fraților Lupu și a companionilor săi de a părăsi cât se poate mai curând Osmoky-vill, Statul Tennesse și pe publicul orășelului Osmoky.</p>
<p>De trei luni de când ei sunt stabiliți în ferma lui David Flint, care este frate de cruce cu bătrânul director, James Good.</p>
<p>Trupa făcea minuni de abilitate, în fel de fel de jonglerii, în forță și gimnastică. Frații Lupu au devenit celebrități și opinia fermierilor de primprejur, a vânătorilor din Far-West și a negustorilor de piei și carne afumată, era, că dânșii sunt gimnaști incomparabili cu alții care până acum vizitaseră orașul. Directorul Good și negrul Solomon Kennedy, supranumit și Colosul Sally, tot de bunul public, arătau o forță nemaivăzută, ridicând câte 500 de kilograme și plimbându-se ușor sub povara trupei întregi pe care o așezau pe umerii lor.</p>
<p>Micile dănțuitoare Nelly și Blanca culegeau mici buchete de flori aruncate pe scenă de public, făcând cele mai grele pas în Dgig(l\ și dansul negrilor.</p>
<p>Cu un cuvânt orașul era mulțumit de trupa gimnaștilor, dar dânșii nu se mulțumeau cu viața pe care o duceau. Ca de obicei
Miron Lupu, cel mal iubit jongler din întreaga trupă, primul începu a arăta nemulțumirea sa cu traiul în micul orășel.</p>
<p>— Mr Good, când părăsim noi acest oraș al vânzătorilor de carne de porc afumată? M-am plictisit.</p>
<p>— Ehe, răspundea directorul, mai avem, până ce primăvara nu va sufla această manta de paradă, (directorului îl plăcea mult retorica) nu părăsim nici orașul, nici pe acești neguțători de carne afumată, căci dolarii lor ne sunt trebuincioși.</p>
<p>Miron strâmba din nas și umfla buzele.</p>
<p>Într-o zi pe la sfârșitul lui Martie, Good adună la masă trupa întreagă, afară do vânătorul Bob Cook, care lipsea de vreo săptămână și le spuse c-un glas solemn și ridicând majestos mâna dreaptă:</p>
<p>— Dragii mei colegi, copii și amici! A venit timpul să vă destăinuiesc un lucru pe care n-aveam dreptul să vi-l spun mai înainte de primirea acestei scrisori. (aici onorabilul director băgă mâna in buzunarul vestei și scoase o hârtie mototolită).</p>
<p>Scrisoarea s-a primit... scrisoare de la amicul și camaradul nostru Bob Cook, pe caro voi citi-o, dar mai 'nainte trebuie să vă spun câteva vorbe numai. —Uf! Ce căldură a dracului, el își șterse fruntea cu o batistă roșie și începu: — Amicul și conducătorul nostru Bob, îmi spuse într-o seară acum trei săptămânî:—„Bătrânule, văd că ești un om cum se cade, voinic, curajos și bun camarad ; amicii tăi rumânii îmi plac foarte mult, în fine, spuse el multe și mărunte, le las toate la o parte, nu e asta principalul, dar iată ce... De la părintele său, Gambuzino (miner) ucis acum 6 ani de Indieni, prin trădarea unui amic; de la părintele său, repet, află că în partea nordică a New-Mexico (în ce loc anume el știe) se află un platzero bogat, adică un pământ unde se găsește aur. Acest loc a fost găsit de dânsul și cumpărat de la Indieni; va să zică era proprietatea lui. Secretul l-a spus fiului său și unui amic, care s-a purtat cu dânsul ca un inamic, căci l-a trădat, dar Bob rămase moștenitorul acestuli loc, căci posedă planul locului și actul de cumpărare de la Indieni. De mult tânărul vânător caută oameni cu ajutorul cărora ar putea lucra mina de aur. Pentru asta trebue puțini bani și camarazi credincioși. Noi i-am fi părut anume oamenii care ar împlini dorințele sale și iată că el voește să ne primescă ca părtași în afacerea asta: adică găsirea și lucrarea minei... Ce ziceți, dacă am primi oferta? Gândiți-vă însă bine, lucrul nu e ușor, a găsi mina, a o scoate din mâinile Indienilor și după asta a o lucra. Moartea ne așteaptă la fiecare pas, dar în schimb, dacă odată reușim, suntem fericiți pentru toată viața.</p>
<p>Bob scrie, că dacă ne hotărîm să plecăm cu dânsul, atunci să nu-i dăm nici un răspuns și să plecăm numaidecât ca peste trei zile să fim la Blok-Stan la marginea livezii, de unde vom pleca împreună cu alți mineri și vânători pe care el îi angajează acum, căci trebue cel puțin 50—60 de oameni, ca să reușești să faici ceva.</p>
<p>Frații s-au uitat unul la altul s-au gândit puțin și într-un glas ziseră: primim, ne facem și mineri!</p>
<p>— Bravo, strigă bătrânu, bravo, vivat, să trăiască Canada liberă, să trăiască România, și voi dragii să trăiți să munciți cinstit pentru a căpăta mijloace de trai mai bun.</p>
<p>Bravo, vivat! trăiască Canada liberă, trăiască România.</p>
<p>În mijlocul livezii.</p>
<p>Sorele își arăta ultimele sale raze înainte de a se ascunde după orizont; căldura este mai suportabilă spre seară, când un vântișor îți bate în față, ierburile clatină vârfurile lor și mulțimea de flori cu care e împresurată câmpia, miroase mai tare, și parcă te îmbată.</p>
<p>Grupul de oameni compuși din vânători și mineri îmbrăcați cam ciudat după părerea unui om crescut în Europa, abia străbat desișul zonei ierburilor înalte, așa se numește această parte a statului Arcanzas, acoperit cu o vegetație de iarbă înaltă amestecată cu răsărita soarelui, mărăcini și spini.</p>
<p>Pe deasupra ierbii abia se zăresc vârfurile căciulilor de castor și pălăriilor de paie. Înaintea caravanei merge furgonul Victoria al amicilor noștri Lupu and Good, înhămat acum cu patru perechi de cai, făcând un drum larg pentru alte două care, călăreți și oameni din care se compunea caravana.</p>
<p>— Maică precistă! când va fi sfârșitul acestei păduri ierboase, se auzi un glas din desișul ierbii.</p>
<p>Ca răspuns la întrebarea făcută de Miron, cineva râse.</p>
<p>— Nu râde Iorgule, sunt plictisit și fără tine... ce cal afurisit... mișcă-te diavole.. parcă n-a crăpat de trei zile... de unde naiba a mai găsit-o Mr Cook gloaba asta... La fiecare cuvânt băiatul lovea murgul pe care călărea c-un bici de vână de bou. Cu mare greutate Miron ajunse pe cei patru călăreți care la cincizeci de pași mergea înaintea caravanei.</p>
<p>— Mr Cook, ce păcate am făcut, că mi-ați dat asemenea dihanie, la fiecare pas adoarme, s-adresă Miron către vânător, la toți, cai ca caii, numai mie ca la neoamenii.</p>
<p>— Ei, frate, singur ești de vină, aici, în livezi dumneata mai curând te pierzi, decât colo în munți... cred că ții minte vânătoarea de urși, cel puțin, noi cu toții n-am uitat-o, nu e așa Mr Alic?</p>
<p>— Mai e vorbă!</p>
<p>Miron umflă buzele.</p>
<p>— Nu te întrista, Mr Miron, la prima ocazie schimbăm calul, n-ai grijă, tocmai dumitale să-ți dăm cel mai prost cal!</p>
<p>Vorbind despre cal și despre altele, călăreții pe nesimțite au ajuns hotarul ierburilor înalte.</p>
<p>— Slavă domnului, că ne-am scăpat de drăcia asta de spini, zise vânătorul, ce crezi Billi, vom găsi apă la Creek-River?</p>
<p>Billi Bent, camaradul și amicul lui Cook, nu dădu nici un răspuns la întrebarea făcută, și numai mătăhăi din cap, șuierând ca șerpii de baltă.</p>
<p>— Atunci stăm acolo?</p>
<p>- Well!...</p>
<p>— Du-te atunci, Billi, și spune oamenilor să-și mai strângă rândurile... s-au întins de trei kilometri.</p>
<p>— Well! răspunse Billi, întoarse calul, o iapă slabă și jerpelită și dispăru.</p>
<p>— Ce om ciudat e amicul d-tale Mr Cook, zise Alecu, în timp de două luni, n-am auzit din gura lui cinci vorbe, mereu e singur, nu face prieteșug cu noi, nu vorbește cu nimeni, afară de dumneata. Se pare așa de nepăsător...</p>
<p>Dar calul, calul lui e interesant, am băgat de semă, că la popas nu paște cu ceilalți cai și se duce departe, și când se apropie vreun cal începe a da din piciore, a zvîrli, a necheza, de crezi că a dat toți draicii peste dânsul.</p>
<p>— Bine ai observat, Mister George, răspunse vânătorul, adevărat că Vulpea, așa se numește iapa amicului meu, n-are vreo altă asemănare cu dânsa, ea ca și stăpânu-său nu crede în prieteșug cum nu crede nici el; asta provine din diferitele întâmplări și suferințe pe care le-a îndurat în numeroasele călătorii prin toată America de la lacurile mari și până la Ocenul cel mare, prin Munții Pierduți, prin New-Mexico, California, Colorado și alte state. Ea e de o etate egală cu a stăpânului său și niciodată nu s-a despărțit de dânsul; e cuminte și vicleană ca și animalul al cărui nume îl poartă, cunoaște după miros pe Indian la cinci, șase kilometri, se suie pe stânci și dealuri ca o capră; înainte cu 10 ani nu era alt cal în întregul Far-West ca să-l poată întrece... acu a îmbătrânit, dar tot încă întrece pe orice cal indian.</p>
<p>— Minunat dobitoc, zise Miron încet, ceva mai de seamă decât catârul meu... de flegh!</p>
<p>Întreaga companie râse de vorbele băiețașului.</p>
<p>In aer se simțea o răcoare și umezeală, apropierea Creek-River-ului făcu schimbarea asta. Caii de la furgoane grăbesc pasul, de dimineață dobitoacele n-au băut nicio picătură de apă. Apa în livezi este de o mare raritate. Caii nedeprinși n-ar fi putut îndura setea cum o îndurau caii caravanei.</p>
<p>— Ei, hola, Mr Cook, ce zici, nu e departe apa? Glasul se păru că ieși din fundul pământului.</p>
<p>— Numaidecât, Mr Good, mai dă-te jos din carul d-tale, e mai răcoare afară.</p>
<p>— Nu pot, amice, nu pot, m-am uscat de sete și căldură, afurisitul de soare arde și coace, de te faici pesmet.</p>
<p>— Dar acu soarele a apus și prin urmare poți ieși din colivie.</p>
<p>Bătrânul sări jos, se încâlci în iarbă și se rostogoli.</p>
<p>Toți începură a râde, afară de Bill Bent, care repede sări de pe cal și ajută pe fostul director al trupei de gimnastică a se ridica.</p>
<p>— Îți mulțumesc, respectabile domn, n-am să uit asta în toată viața... camarazii și amicii mei râd, pe când d-ta puțin cunoscut mie ai făcut ceea ce trebuia ei să o facă.</p>
<p>Billi Bent șuieră de trei ori, mătăhăi din cap, zise: Well! și din nou se cățără pe gloaba sa.</p>
<p>Mister Good supărat foc rămase în urmă și însoți pe bătrânul Solomon, care cu pușca pe umăr cu câinii după dânsul mergea la o parte prin desișul ierbii, cântând monoton aria n*grilor din Congo.</p>
<p>— Ei bătrîne, cum mai merge, ești obosit? </p> 
<p>— Mulțumim, sir, nu tocmai... puțin...</p>
<p>— Ce picioare! Cât despre mine pot să zic că sunt prăpădit, măcar că am mers în car.</p>
<p>— Ei, da, ești nedeprins, pe când eu am servit mult timp ca factor poștal comunal.</p>
<p>Se pare că ne apropiem de apă, e cam umed?..</p>
<p>— Da, Creek-river trebuie să fie pe aici.</p>
<p>— Greu drum, Sally, o lună de când mergem prin ierbăritul ăsta și tot nu dăm de capăt.</p>
<p>— Valea Arcanzasului e mare... dar dincolo de Arcanzas-river, locul se schimbă, se încep munții și locuri păduroase.</p>
<p>— Ai fost Sally, pe aici?</p>
<p>— Ca fochist pe un vaporaș de comerț, care umbla pe Missisipi, Râul-Roșu și Arcanzas.</p>
<p>— Sunt frumoase locurile?</p>
<p>— Bunicele, numai hoți mulți, să te ferească Dumnezeu, pe aici s-au grămădit hoții și tâlharii de prin toată lumea, bieții fermieri ce pățesc! nu pot ține un cal, o vită, din cauza hoților.</p>
<p>— Și de ce ore tocmai pe aici?</p>
<p>— Locurile sunt bune pentru a-i ascunde: fură calul, trec Arcanzasul și sunt în statul Canzas, fură din Canzas și trec în Arcanzas.</p>
<p>— Și nu-i pot stârpi ?</p>
<p>— Numai prin legea lui Linch... au puțină frică de Linch... cum prind hoțul cu calul sau cu dovezi că el l-a furat, în 24 de ceasuri îl judecă, îl condamnă și îl și spânzură.</p>
<p>— Ce spui frate? adevărat să fie asta?</p>
<p>— Foarte adevărat... am văzut cu ochii mei.</p>
<p>— Iată și Creek-river, am ajuns în fine..</p>
<p>Adevărat caravana era pe malul unui râuleț. La stânga un șes mare, acoperit cu stuf și papură se întindea până la poalele munților; la dreapta câmpia întinsă, acoperită cu iarbă măruntă pierea din ochi.</p>
<p>— Hola... ho... stop! s-auzi glasul lui Bob Cook.</p>
<p>Caravana a stat. Furgoanele așezate în semilună, în mijloc un foc mare, și alte focuri mai mici formau un cerc; toate fură făcute într-o clipă.</p>
<p>În timpul când o parte din oameni se ocupau cu căruțele, cu tăierea buruenilor uscate pentru foc, o altă parte împiedica caii și îi lăsa să pască.</p>
<p>Zece vânători în cap cu Solomon se așezară ca santinele împrejurul lor. Pe la focuri se grămădi câte cinci—șase oameni.</p>
<p>Se începu pregătirea mâncării. Miros de Carne afumată și friptă pe jăratec se răspândea în aerul răcoros al câmpiei și gâdila nările oamenilor flămânzi.</p>
<p>La un foc mai măricel decât celelalte erau strânși prietenii noștri, frații Lupu și familia Good. Miss Eva făcea cafea, copilele, una aducea apă, alta pregătea de masă și împrejur bărbații așteptau cu nerăbdare mâncarea.</p>
<p>— Mrs Eva, mor de foame se auzi glasul lui Miron.</p>
<p>— Mori, să te vedem.</p>
<p>— Fără glumă, sunt pe trei sferturi mort.</p>
<p>Toți zâmbiră la vorbele băiețașului, schimbând din când în când câte o vorbă.</p>
<p>— De ar veni Mr. Bob, cafeaua e gata, zise Mrs. Eva.</p>
<p>— Trebuie să vină numaidecât, îl auzeam vorbind cu David Flint.</p>
<p>Tânărul vânător ca șef al caravanei trebuia toate să le pună la cale, să vadă, să dea ordine căci era responsabil de viața și moartea acestor 30 de oameni, strânși împrejurul lui.</p>
<p>— Hai la masă, Mr Cook, se răcește cafeaua, zise Mr Good, văzând pe vânător.</p>
<p>— Îmi cer scuze, v-am făcut să ne așteptați, dar locul e cam periculos... trebuie ochi și ochi.</p>
<p>— Dar unde e Billi ? am crezut că e aici, nu l-am văzut nicăieri.</p>
<p>— Poate e cu caii?</p>
<p>— Nu, el face tocmai al treilea schimb spre ziuă, când e mai periculos... atunci toți potlogarii caută să pună mâna pe ce e rău păzit, dar nu-l așteptăm, mănâncă dânsu și pe urmă.</p>
<p>Cafeaua, carnea prăjită și câțiva cartofi copți în spuză era mâncarea.</p>
<p>După masă femeile s-au retras în furgon și bărbații rămaseră să fumeze ultima pipă. Luna ieși de sub orizont și lumina grupurile de oameni, căruțele și în depărtare caii care sforăiau păscând iarba câmpiei.</p>
<p>În depărtare câmpia își clătina încet ierburile.</p>
<p>Deodată la lumina focului s-arătă figura înaltă, slabă a lui Billi Bent.</p>
<p>— Ce e nou Billi? întrebă Cook, șezi de mănâncă... unde ai fost?</p>
<p>Așezâdu-se lângă foc ciudatul om, se scutură ca un câine, toți observară atunci că e ud până la brâu.</p>
<p>Tânărul șef arătă cu mâna costumul vânătorului.</p>
<p>El făcu din cap un semn și scoase un urlet de jaguar, atât de asemănător că de la focul vecin oamenii într-o clipă întinseră mâinile spre puști.</p>
<p>— Câți sunt? întrebă Bob.</p>
<p>Billi Bent ridică două degete.</p>
<p>— Bine, șezi de mănâncă și după asta vom vorbi.</p>
<p>Billi rupea și băga în gură uriașe bucăți de carne. Frații Lupu căscau gurile de mirare, în viața lor n-au văzut om să înghită în cinci minute mai bine de un kilogram de carne și cartofi. Cafeaua a sorbit-o deodată.</p>
<p>— Ei, începe Billi, zise acum Cook, — o pereche ?</p>
<p>- Well!</p>
<p>— Cum ai dat peste dânșii? trebue să fie și dânșii musafiri pe aici, cum crezi Billi?</p>
<p>Billi a făcut din cap un semn că și dânsul crede că jaguarii sunt musafiri. După o tăcere lungă, el povesti:</p>
<p>— Au mirosit carne de cal... mergeam să văd ce face bătrâna (așa numea Billi iapa), că nu mănâncă; îi zic: haram afurisit mâne la drum botu pe mărăcini, și astăzi mofturi! I-am dat un ghiont, sforăe, 'l-am dat altul: sforăie... ești proastă ? o întreb: sforăie. Nu se poate îi răspund, sforăie; unde se află puma (tigru american sau jaguar) pe aici? sforăie. Ești sigură? sforăie. Atunci am dezlegat-o și am adus-o îndărătul focului, pentru dânsa iarba și aici e bună. Apoi m-am dus singur spre pârâul de sus, lângă matca veche a Creek-river, și m-am pus la pândă.</p>
<p>Au eșit doi: cucoana și boierul... n-am vroit să pierd o piele atât de bună am venit și am spus.</p>
<p>El tăcu, ștergându-și fruntea plină de sudoare după atât de lung discurs.</p>
<p>- Mergem? întrebă Cook, luăndu-și pușca.</p>
<p>- Well!</p>
<p>— Să merg și eu? întrebă Alecu!</p>
<p>— Dacă ai poftă...</p>
<p>— Dar eu? întrebă Miron.</p>
<p>— Copiii trebuie să doarmă, a fost răspunsul.</p>
<p>Va urma).</p>
<p>E. LUPU.</p>

<p>FRAȚII LUPU</p>
</div>
<div type="chapter" n="11">
<p>VIAȚA, ÎNTÂMPLĂRILE ȘI V0IAGIURILE LOR PRIN AMERICA DE NORD</p>
<p>— Vânătoarea de Jaguari - </p>
<p>— (Fine) - </p>

<p>Billi Bent mergea înainte urmărit de Cook și Alecu. Matca veche a Creek-Riverului era în depărtare de 2 kilometri de tabăra vânătorilor, așa că într-o jumătate de ceas ajunseră la locul unde să arătaseră jaguarii.</p>
<p>— Stop! aici e bine, șopti Billi la urechea românului.</p>
<p>— N-am înaintat prea mult? întrebă Cook.</p>
<p>— „Din contra, ar trebui să ne mai apropiem, dar luna al dracului, parcă cineva a afurisit-o, nu-și arată mutra: e întuneric, că dacă cineva ți-ar trage o palmă n-ai vedea de unde îți vine...</p>
<p>— Și...i...i! n-auzi? întrebă Cook.</p>
<p>— Aud! . .</p>
<p>— Atunci ce faici zgomot?</p>
<p>— Ca să terminăm mai iute comedia asta, simt că mă scutură frigurile... apa a fost prea rece...</p>
<p>— Pot să fugă, dacă ne vor simți...</p>
<p>— Niciodată... sunt prea însetați... aici e locul lor... am văzut mai multe urme... iată în sfârșit și luna!</p>
<p>Pe cer s-arată mărginea lunii; vreo câteva steluțe clipeau și ele de sus; norii se mai răriseră și acu zăreai pârâul în câțiva pași Muzeșl DigitâlolHomamiluiRomanese vânt. revistatransilvania.ro/mdrr</p>
<p>— Ții minte amice, acu cinci ani? ne aflam tocmai într-o asemenea poziție în „Munții Perduți”.</p>
<p>— Taici, frate, ce ți-e ție astăzi... deobicei nu vorbești, și acu, poftim, parcă, n-ui a ta limba. Alecu râse, Billi tăcu și oftă adănc. De ce-și aduse aminte omul ăsta atât de prigonit de soartă?...</p>
<p>— Nu-mi place să vorbesc cu străinii, cu tine însă e altceva...</p>
<p>S-auzi deodată două urlete cu totul din părțile opuse. Începu bărbatu și n-apucă să isprăvească, cum soția lui c-un glas mai subțire i-a și dat de știre că înțelege situația. Urletele se mai auziră, dar acum mult mai aproape.</p>
<p>Vânătorii le stăteau jaguarilor în cale, ei nu îndrăzneau încă să s-apropie de apă, și mânioși își manifestau necazul prin urlete.</p>
<p>— Urlați, până mâine dimineăță apă tot nu beți pană ce suntem noi vii...</p>
<p>Din nou un urlet acoperi glasul vânătorului.</p>
<p>— Aha, ați pierdut răbdarea, puii mei, lasă că vă învăț eu cum să fiți nepoliticoși cu noi...</p>
<p>Alecu și Cook râseră la vorbele astea.—Apoi, dragă, ei sunt rău crescuți sau noi? Cred că noi, căci nu-i lăsăm să-și potolească setea.</p>
<p>— Tocmai aici au găsit loc s-o potolească?</p>
<p>Setea se vede devenise nesuportabilă fiarelor, căci în stuful din fața vânătorilor s-auzi o foșnitură. Bărbatu s-apropia de apă.</p>
<p>— Billi, șopti Cook, bagă de seamă, eu cu Alic mă voi îngriji de cucoana, — zicând asta el întoarse capul în partea opusă făcând semn lui Alecu. Era tocmai momentul; la 10 pași de dânșii doi ochi, ca niște scântei galbene, luceau din iarbă ațintiți drept spre vânători.</p>
<p>— Vezi, femeile în totdeauna-s mai viclene decât bărbații, chiar și la puma.... lasă, bine că te văd... ai vrut să ne joci șotia —Mister Alic, trage! Alecu puse pușca la umăr și o slobozi, țintind în mijlocul celor două stele. Puma făcu o săritură și căzu în pârâu. — Bine, Mr Alic, bine!</p>
<p>— Bea acum cât îți place, mai spuse el.</p>
<p>În momentul acesta se mai auzi o descărcătură, foarte zgomotoasă, prelungită.</p>
<p>— Cântă carabina lui Bent, mormăi Cook, se va întâmpla odată vreo nenorocire, cât praf trântește el! Dar asta ce înseamnă? Revolverul lui Bent parcă e? „Da!” răspunse Alecu.</p>
<p>Iată ce se întâmplase. Bent nerăbdător ca să curme odată comedia, cum zicea mai adineauri, lăsă pe Cook să-și termine afacerea cu femela și singur începu încet a se apropia de bărbat. N-apucă el bine a ținti, când un corp mare, dar, în același timp, ușor, parcă zburând, se ridică din papură, și un jaguar de toată frumusețea abia nu căzu pe umerii vânătorului, care, neașteptând asemenea apucătură din partea jaguarului, abia avu timp să sară la o parte și a trage aproape nețintind în pieptul adversarului său.</p>
<p>Graba cu care descărca pușca făcu ca glontele în loc să-l lovească în cap îl nimeri în umărul drept, făcându-1 să cadă, dar nu omorându-l. Pe când Bent scoase revolverul ca să tragă, jaguarul se ridică și s-aruncă asupra vânătorului. Glontele zburară pe deasupra capului. El se dădu la o parte, mai trase un glonț, dar nu nimeri nici data asta, — să fie al dracului cel care va mai avea la dânsu vreun revolver — zicând asta, aruncă arma departe, scoase cuțitul de la brâu și în momentul când jaguarul din noă s-aruncă asupra-i îl înfipse în piept.</p>
<p>Dar lupta c-un jaguar nu trece degeaba luptătorului. Într-o clipă, Billi s-a pomenit cu mâna stângă sfâșiată de colții fiarei.</p>
<p>— Așa e? Bine, ți-arăt eu!</p>
<p>El scoase repede cuțitul și din nou îl înfipse, dar de astă dată în coasta stângă. Jaguarul căzu jos, dar avu încă timp să-l rănească la genuchiul drept.</p>
<p>— Val de mine, ce s’a întâmplat? răcni Alecu, care era înainte și văzând pe Bent plin de sânge.</p>
<p>— Nimic grav, Mr Alic! — răspunse el, căzând la pământ.</p>
<p>Când s-apropie Cook, Alecu îi uda vânătorului capul cu apă adusă din pârâu. Alecu era mai palid decât Bent.</p>
<p>— Bine faici, Mr Alic că îi uzi capul, dar la început trebuie căutate rănile.</p>
<p>Ei l-au dezbrăcat, au rupt cămașa și legară rana de la umăr.</p>
<p>— Nu e nimica, o zgârietură, spuse Bent deșteptându-se, am căzut fiindc-am pierdut prea mult sânge... va trece peste câteva zile... el din nou leșină.</p>
<p>— Nu e chip, trebuie transportat la tabără, aici nu putem să-i dăm niciun ajutor.</p>
<p>Ei au tăiat două nuiele de salcie, le-au împletit cu papură, au pus stuf, astfel au făcut un pat foarte comod pentru rănit.</p>
<p>Când oamenii din tabără i-au văzut aducându-l pe Billi, au socotit la început că vânătorul e mort.</p>
<p>— Nu e nimica, e viu, a pierdut numai mult sânge, nu vă speriați. Adevărat pus în pat și îngrijit de ambele fetițe, vănătoru-și veni în fire în scurt timp, dar totuși nu se putea scula de slăbiciune.</p>
<p>Alecu încă cu trei vânători, urmat de Miron și lorgu s-au dus să aducă trofeele nefericitei vânători.</p>
<p>După o jumătate de ceas Billi s-a deșteptat. Primele cuvinte spuse erau : — păcat, am găurit pielea în două locuri, n-are acu niciun preț!</p>
<p>- Cook îi întinse mâna, spuind :</p>
<p>— Lasă la dracu pielea să fie și găurită, bine că pe a ta n-ai lăsat-o în colții jaguarului.</p>
<p>Miron trecea de la un jaguar la altul și nu-și putea lua ochii de pe dânșii.</p>
<p>— Ce tărie, privește, Iorgule, ce gheare, destul să-ți tragă o labă și te-ai dus pe cealaltă lume.</p>
<p>— Cook spune că lui Bent întâia oară i s-a întâmplat o asemenea nenorocire, zise lorgu, cum dumnezeu, nu l-a putut lovi el?</p>
<p>— Pentru că nu l-a așteptat sa vie la dânsul și a mers înainte, iacă de ce i s-a întâmplat, răspunde băiatul c-un ton hotărât.</p>
<p>— Ce înțelegi tu ? Cauza era că n-a fost pregătit.</p>
<p>— Eu ce zic, nu tot asta? Dacă stătea locului avea timp să-l ochească bine, dar așa el a mers, jaguarul pe neașteptate s-aruncă asupr-i, iată că nenorocirea e gata.</p>
<p>— Bravo, Mr Miron, bravo, îmi place cum cugeți, să vede că ai să devii un vânător însemnat; adevărat, dacă Bent stătea locului, avea timp să-i tragă între ochi, cum făcu Mr Alic, admirabilă lovitură, și cu ce sânge rece!</p>
<p>Miron triumfător privea pe lorgu, care de necaz nu mai putea.</p>
<p>— A fost să se întâmple, răspunse dânsul posomorât.</p>
<p>— Toate întâmplările, Mr George, depind de voința noastră și de știința noastră.</p>
<p>— Crezi că Billi nu recunoaște greșeala făcută? O recunoaște, dar nu vrea să spună asta, el în totdeauna socotea pe un jaguar de o pisică mai măricică, era prea mândru, și iată că pisica i-a jucat-o.</p>
<p>Peste două zile de repaus lui Billi Bent i să făcuse atât de bine, încât putea să se țină pe șa.</p>
<p>—Caută, bătrâno, nu mă zdruncina, că vai de pielea ta, ți-o găuresc ca pe a jaguarului, vorbea el cu iapa, ce zici, bătrâno, e rușine pentru noi ca o pisică să ne zgârie atât de rău? Iapa da din cap și sforăia mânios, parcă înțelegea vorbele stăpânului.</p>
<p>Vom trece cu tăcerea despre călătoria caravanei, făcută prin câmpiile Arcanzasului, Canzasulul și New-Mexico, nimic deosebit sau interesant pentru cititori, nu s-a întâmplat cu amicii noștri.</p>
<p>Vom începe în numărul viitor partea a II a acestei povești, sub numele de:</p>
<p>GAMBUZINO</p>
<p>sau</p>
<p>CĂUTĂTORII DE AUR</p>
</div>
</body>
 </text>
</TEI>
