<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Ioan Tunsul, căpitan de haiduci. Nuvelă originală: ediție POPLITE</title>
				<author>Macri, Panait</author>
				<respStmt>               
					<resp>codare POPLITE</resp>
					<name>Teodora Iuriusciuc</name></respStmt>   
				<respStmt>
					<resp>corectură manuală</resp>
					<name>Lucreția Pascariu</name>
				</respStmt>
				<respStmt>
					<resp>verificare corectură manuală</resp>
					<name>Denisa Manaz</name>
				</respStmt>
				<funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
			</titleStmt>
			<publicationStmt>
				<publisher>UAIC</publisher>
				<date></date>
				<availability>
					<licence target="https://creativecommons.org/licenses/by/4.0/"/>
				</availability>
				<ref type="doi" target="10.5281/zenodo.10781227"></ref>
			</publicationStmt>
			<sourceDesc>
				<bibl>
					<author>Macri, Panait</author>
					<title>Ioan Tunsul, căpitan de haiduci. Nuvelă originală</title>
					<pubPlace>București</pubPlace>
					<publisher>EDITURA ȘI PROPRIETATEA LITERARĂ TIPO-LITOGRAFIA DOR. P. CUCU</publisher>
					<date>1887</date>
					<decoNote type="ilustratii" subtype="yes"/>
					<dim unit="char" type="mare"/>
					<extent>
						<measure unit="word">26167</measure>
						<measure unit="page" type="under_250"/>
						<measure unit="foileton" type="under_65"/>
						<measure type="complete"></measure>
					</extent>
				</bibl>
			</sourceDesc>
		</fileDesc>
		<profileDesc>
			<textClass>
				<keywords scheme='https://opentheso.huma-num.fr/opentheso/api/theso/Typologie'>
					<term type='domaine' ref="https://hdl.handle.net/20.500.11942/crteb7oodgosm">literatura</term>
					<term type='factualite' ref="https://hdl.handle.net/20.500.11942/crt22aacdhvi7">fictiune</term>
					<term type='forme' ref="https://hdl.handle.net/20.500.11942/crtnufdew1lfb">proza</term>
					<term type='genre' ref="https://hdl.handle.net/20.500.11942/crthuyig1pxri">roman</term>
					<term type='agencement' ref="https://hdl.handle.net/20.500.11942/crtbdm5xnc6io">foileton</term>
					<term type='origine' ref="https://hdl.handle.net/20.500.11942/crtxolq1evsr9">opera originala</term>
					<term type='discours' ref="https://hdl.handle.net/20.500.11942/crt4wma17ncnj">narativ</term>
					<term type='public' ref="https://hdl.handle.net/20.500.11942/crthb4el4r5qc">non défini (public cible)</term>
					<term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
				</keywords>
				<keywords>
					<term type="receptare" n="under 5"/>
					<term type="republicare" n="over 10"/>
					 <term type="finished"></term>   
				</keywords>
			</textClass>
		</profileDesc>
		<encodingDesc>
			<projectDesc>
				<p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
				<p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
			<p>Cuvantul cheie de tip "finished" indica stadiul realizarii operei de catre autor.</p>
                <p>Masura de tip "complete" indica faptul ca am gasit romanul in forma completa.</p>
				</projectDesc>
		</encodingDesc>
	</teiHeader>
<text>
<body>
<pb n="7"/>
<div type="title" rend="bold">
<head>
IOAN TUNSU
<lb/>
CĂPITAN DE HAIDUCI
</head>
</div>
<div type="chapter" n="1">
<head>INTRODUCERE</head>
<head>Baba Cristina.</head>
<p>Într-o stradă depărtată, așezată la marginea Bucureștilor, se văd încă și astăzi ruinele unei mici căsuțe.</p>
<p>Nimic nu se mai poate distinge din ceea ce a fost odinioară ! Numai acele rămășițe par a zice trecătorului că totul e schimbăcios în lumea aceasta !</p>
<p>Și cine știe, poate că aicea odată locuia o fată frumoasă, cu zâmbetul pe buze și cu bunătatea în inimă. Poate locuia o virtute, foarte rară în zilele noastre, o virtute retrasă la o parte de zgomotul marilor orașe.</p>
<p>Se poate să fi fost astfel vechea stăpână a tristelor ruine ; atunci însă pe când am cunoscut-o eu, era o femeie bătrână, cu părul alb și cu fruntea înclinată .</p>
<p>Locuia în aceste rămășițe, care pe atunci aveau încă forma unei căsuțe destul de plăcută și era singură împreună cu un băiat ca de 24 ani.</p>
<pb n="8" source="6"/>
<p>Ea își iubea copilul și Vintilă, astfel se numea el, era singurul ei sprijin.</p>
<p>Făcusem din întâmplare cunoștință cu dânsul și inteligența lui cea mare din acea zi mă captivase cu totul.</p>
<p>Îmi plăcea mult să stau de vorbă cu el.</p>
<p>Într-o zi, luai hotărârea să mă duc la casa lui. Erau ruinele acestea bătute astăzi de vânt. Aici găsii pe bătrâna-i mumă.</p>
<p>Se zice că omul când îmbătrânește prea mult ajunge iarăși în mintea copilăriei; Cristina, astfel se numea mama lui Vintilă, era destul de înaintată în vârstă și cu toate astea nu pierduse nimic din rațiunea ei.</p>
<p>Vorbea adesea puțin, dar totdeauna cu multă judecată. La ea găseai vorbe sănătoase, poveți bune șl niciodată nu se plângea de soarta ei.</p>
<p>Trecuse prin multe în viața ei, avusese și zile albe și zile negre, întotdeauna brava cu un eroism nedescris pericolele și mulțumea lui Dumnezeu și pentru mult și pentru puțin.</p>
<p>Numai la moartea soțului ei, un bătrân respectabil, vărsă lacrimi mama Cristina. Numai atunci plânse, căci inima-i nu putu să rămâie rece la o așa crudă despărțire. Încolo, nenorocirile cele mai mari, erau pentru dânsa un vânt trecător, o furtună care trebuia să lase în urmă-i o zi frumoasă și un cer senin.</p>
<p>
„De ce ne-am întrista, îmi zicea adesea dânsa, în fața restriștelor, când astfel e menit omul ca să treacă prin ele ? Fericirea este ea mai mult de
<pb n="9" source="7"/>
cât mulțumirea ce o simte cineva? A fi cineva mulțumit nu este a fi fericit ? Să ne mulțumim dar cu tot ce avem, să ne mulțumim cu bunurile ce ni le dă Dumnezeu, să ne împăcăm cu nenorocirile ce ni le aduce soarta și atunci vom fi pururea fericiți !“
</p>
<p>Când însă gându-i se oprea asupra bărbatului ei, atunci ochii i se umpleau de lacrimi.</p>
<p>„Cea mai mare durere din lume a fost pierderea bătrânului meu soț, zicea dânsa, dar iarăși mulțumesc tatălui ceresc că mi-a dăruit pe Vintilă cu care mai mă mângâi în aceste negre zile. Cum aș fi putut trăi oare pe acest pământ ?"</p>
<p>Sărmana Cristină ! nu știa până unde poate crește durerea la un om !</p>
<p>
Într-o seară când m-am dus la dânsa, am găsit-o lângă și plângea !</p>
<p>Era iarnă ; când m-a văzut și-a șters lacrimile și m-a poftit să mă apropii de foc.</p>
<p>Tăcut și plin de mirare m-am apropiat de binefăcătorul foc. Pentru prima dată o vedeam astfel. N-am cutezat s-o întreb care-i cauza durerii sale; m-am întristat însă mult, căci o veneram și simțeam pentru dânsa o iubire de mumă.</p>
<p>Amândoi tăceam; tocmai târziu de tot întrebai.</p>
<p>— Mamă Cristino, dar unde e Vintilă ?</p>
<p>— Vintilă ! îmi răspunse ea și vocea-i i se umplu de lacrimi.</p>
<p>Un fior îmi străbătu atunci pieptul și o presimțire tristă mă făcu să tremur.</p>
<p>— La ora aceasta el obișnuia întotdeauna să fie acasă, îi mai zisei eu.</p>
<pb n="10" source="8"/>
<p>— Da, este adevărat, însă de acum pe bunul și drăgălașul meu copilaș nu-l vei mai vedea lângă mine !</p>
<p>Aceste cuvinte mă făcură să înțeleg totul.</p>
<p>— Dar bine mamă Cristină, unde s-a dus Vintllă ?</p>
<p>Ea ridică o mână în sus și-mi arătă cerul.</p>
<p>— Acolo locuiește prietenul tău ; acolo a voit să se ascundă singura speranță a zilelor mele !</p>
<p>Aceste cuvinte mă întristară mult și nu putui să opresc două lacrimi, care veneau să-mi ude ochii.</p>
<p>Din acea zi, vizitam mai des pe sărmana bătrână și din zi în zi mi se păru că merge spre mormânt.</p>
<p>Într-o seară m-am dus cam târziu la dânsa.</p>
<p>Ea ședea pe o laviță și plângea.</p>
<p>— O, cât ai făcut de bine că ai venit, îmi zise dânsa cu glasul ei trist și plângător.</p>
<p>— Voi veni întotdeauna, îi zisei, dar aș fi vesel când nu te-aș mai vedea tristă ! Acum Vintilă a murit și orice ai face nu vei putea să-l învii. De ce oare ne-am mai întrista pentru cei morți, nu oare toți o să murim ? Lumea aceasta este mai mult de cât un loc de durere, unde fiecare om vine să-și plângă nașterea sa ? Din țărână și în țărână, asta este legea noastră; să nu ne mai întristăm atunci ci profitând de puținele zile ce avem a trece, pe acest pământ, să fim veseli. Bucuria ar trebui să fie menirea noastră.</p>
<p>Bătrâna ascultă aceste cuvinte, apoi clătină din cap.</p>
<p>
— Gândind numai, continuai eu, că toți vom trece pe aceeași cale, că la trecerea noastră prin lume toți vom bea din paharul morții, pentru ce oare ne-am întrista ? Ce plângem noi la un om care a murit ? Pierderea sa ? nu, căci pentru a trece într-o altă lume, fie ea reală sau ideală, suntem toți făcuți, desigur deci că nu plângem decât timpuria lui pierdere, plângem timpul care ar mai fi putut sta cu noi.
</p>
<p>Plângem timpul ! o câtă rătăcire ! Dar este zi în care omul să nu simtă durere și este om care în viața-i să nu verse lacrimi ? De ce dar am mai regreta un timp de durere, când ne putem scăpa de el?</p>
<p>După mine, mamă Cristino, omul cât trăiește ar trebui să fie vesel, să pună orice întristare la o parte, iar după ce a murit să fie uitat, căci la ce bun ar folosi tânguirile și lacrimile ?</p>
<p>Cu astfel de cuvinte căutam să consolez pe buna bătrână, când ea ștergându-și lacrimile începu să-mi zică :</p>
<p>
— Pe cât sunt de raționabile cuvintele d-tale, pe atât sunt depărtate de inima omenească. A iubi este o calitate sădită de natură în inima omului. Vintilă a fost copilul meu, l-am iubit, l-am crescut și cu el îmi mângâiam orele cele negre și tot cu el petreceam minutele mele de fericire ! Dacă astăzi îl plâng, nu plâng pierderea lui, nu plâng nici timpul care ar fi mai putut trăi, plâng însă nenorocirea mea. A fi lângă copilul meu era pentru mine o fericire, era o alinare a oricărei suferințe, iată de ce plâng. Când cineva ți-ar tăia o mâna, vei putea oare să nu plângi ? Sunt sigură că nu. Vei plânge și vei
<pb n="12" source="10"/>
geme, fiindcă te doare. Operațiunea va fi plăcută, mâna nu o vei mai putea dobândi, pentru ce dar vei plânge ? Plângi fiindcă nu poți să nu plângi.
</p>
<p>Cât pentru cuvintele d-tale, că dacă omul moare mai curând sau mai tâziu este totuna, pot să-ți spun că greșești cu totul.</p>
<p>Nu cunosc carte multă ; a citi și a socoti, iată la ce se rezumă știința mea, dar timpul care mi-a albit părul, m-a făcut să am puțină experiență.</p>
<p>E foarte adevărat, pentru un om personal viața e nefolositoare; nu e tot așa însă când vom vorbi în comun.</p>
<p>După cum un om e capabil pentru un singur capriciu al său să omoare mii de oameni prin barbarele războaie, care după cum am auzit nu sunt decât niște urme bestiale, sau prin legi rele, care au de scop a apăsa pe o parte din oameni și după cum se întâmplă, întotdeauna pe cei slabi ; tot astfel se întâmplă câte un om care, sfărâmând tirania, pe ruinele ei înalță standardul libertății și al egalității.. De multe ori viața unui om poate să ușureze viețile a o mulțime de oameni.</p>
<p>Astfel îmi vorbi bătrâna Cristina și vorbele ei nu putură să nu mă miște.</p>
<p>Tăcui și rămasei mai mult timp gânditor.</p>
<p>Eram biruit și nu mai puteam să zic nimic.</p>
<p>Bătrâna însă vorbi despre altceva.</p>
<p>
Era frumos să vezi pe o femie bătrână, cu părul alb ca bumbacul, susținând nemurirea sufle-
<pb n="13" source="11"/>
tului, susținând viața viitoare și credința într-un iad și rai.
</p>
<p>Era frumos, impresionabil totodată, dar câtuși de puțin nu era adevărat.</p>
<p>Vă spun drept că niciodată n-am petrecut o seară mai plăcută ca aceea.</p>
<p>Să discut mi-a plăcut întotdeauna și pe cât aș fi evitat la început orice discuție cu acea bătrână, căci mi s-a părut simplă cu totul, pe atât rămasei acum uimit de inteligența și cultura ce avea.</p>
<p>Nu voi zice niciodată că era o celebritate, dar pentru etatea ei, atunci când mintea începe să decline și pentru poziția în care se afla, era o adevărată celebritate.</p>
<p>Cine ar fi crezut că într-o stradă destul de uitată, într-o casă nebăgată în seamă, s-ar găsi ființe, care nefăcând parte din clasa bigoților fac parte însă din clasa spiritualiștilor !</p>
<p>Această bătrână era încă evlavioasă și în zadar aș fi încercat să-i schimb părerea.</p>
<p>Cel mai bun lucru pentru un om este să nu discute niciodată cu un bigot, căci discuția poate ajunge prea departe.</p>
<p>Puținele cuvinte însă ce le auzii mai înainte mă făcură să văd că ea nu era o femeie lipsită de instrucție.</p>
<p>— Ia ascultă, fătul meu, mă întrebă ea, ce vezi dumneata în acest mare univers ?</p>
<p>— Două lucruri, i-am răspuns.</p>
<p>— Și ce anume?</p>
<p>— Materie și spațiu.</p>
<pb n="14" source="12"/>
<p>— Ești greșit, îmi zise ea, și cuvântul ei era scurt, ceea ce arăta că părerea mea o întristase.</p>
<p>
— Nu este numai materie și spațiu, pronunță dânsa ; mai este și un spirit, o putere infinită și fără început, care știe toate și după a cărui voie se fac toate. Există o ființă neexplicată, cu o putere nemărginită și de o bunătate neexprimabilă. Acea putere sfântă, bună, fără sfârșit și început se numește
<hi rend="italics">Dumnezeu</hi>
 În el cred eu și în el ar trebui să creadă orice om cu rațiunea întreagă. Da, fătul meu, departe de aici, în sferele cerești există o altă lume. Acolo nu e nici durere, nici lacrimi, nici căință ! armonia cea mai mare domnește și iubirea reciprocă e perpetuă.
</p>
<p>După moarte, omul trece în acele sfere senine.</p>
<p>— Și în ce mai trece nemuritorul om ? întrebai eu surâzând în mine.</p>
<p>— Va trece spiritul, iar materia va rămâne aici de unde a fost luată. Despărțirea spiritului de corp este trecerea fiecărui element la locul său.</p>
<p>Entuziasmul cu care vorbea această femeie mă uimi. Avea atâta convingere în vorbă, încât credința ei era neclintită ca o stâncă.</p>
<p>— Nu-i așa, dragul meu, continuă dânsa, că și d-ta vezi lucrurile tot așa după cum le văd și eu?</p>
<p>— Ai dreptate, i-am răspuns, să crezi astfel când fiul dumitale s-a despărțit așa de curând de dumneata. De sigur nu te poți învoi niciodată cu ideea că nu-l vei vedea și de aceea împingi speranța dumitale în lumea viitoare.</p>
<pb n="15" source="13"/>
<p>— Cum ? Dumneata adică nu vrei deloc să crezi că există o altă lume ?</p>
<p>— Nu, am răspuns.</p>
<p>— Și pentru care cuvânt oare ?</p>
<p>— Pentru cuvântul că nu pot crede într-un lucru, pe care nici nu-l văd nici nu-l pot înțelege cel puțin.</p>
<p>— Nu vezi, nu înțelegi ! dar oriunde te vei uita vei vedea Dumnezeirea în toată splendoarea sa, fiecare taină a naturii nu este decât o acțiune divină. Observă luna, cerul, soarele, pământul, stelele, observă întregul univers, și toate acestea iți vor vorbi despre Dumnezeirea pe care nu vrei s-o înțelegi.</p>
<p>— Nu că nu vreau să înțeleg, dar nu te pot înțelege. Cine oare n-ar voi să creadă că sufletul său este nemuritor ? Când văd însă că omul nu este mai mult decât o aglomerație de celule, ce pot să zic?</p>
<p>— Ascultă fătul meu, îmi zise bătrâna, crezi d-ta că în om există materie și spirit ?</p>
<p>— Nu, răspunsei eu, ca să văd care va fi rezultatul.</p>
<p>— Atunci îți voi proba.</p>
<p>Și bâtrâna începu :</p>
<p>— Admite că un om s-ar duce să săvârșească un rău oarecare.</p>
<p>— Bine, răspunsei, să admitem.</p>
<p>— Eu zic că materia l-a împins ca să-și facă această propunere.</p>
<p>— Nu cred.</p>
<p>— Ascultă și vei înțelege.</p>
<pb n="16" source="14"/>
<p>Acel om s-a dus spre a săvârși răul ; pe drum adesea se întâmplă de stă puțin și se gândește, ar vrea parcă să comită răul și ar vrea să nu-l comită. Există o luptă în el și această luptă trebuie să fie între două lucruri care se opun aceleiași idei.</p>
<p>Ei bine, această luptă este între materie și spirit ; în sfârșit ceea ce-l face, ce-l oprește oarecum de a nu comite răul, mustrarea conștiinței în urmă, numesc eu spirit, suflet. Materia o vedem, și de aceea nu mai e trebuință ca să-ți mai vorbesc despre ea.</p>
<p>— Bine, răspunsei, admit că în om există spirit, dar cum mi-ar putea proba că acest spirit pe care îl numești suflet este nemuritor și că nu piere odată cu omul ?</p>
<p>— Foarte lesne, îmi răspunse ea, ascultă.</p>
<p>Și bătrâna începu :</p>
<p>— Să te luăm pe dumneata de exemplu.</p>
<p>— Îți mulțumesc, îi răspunsei, de preferința ce îmi faci.</p>
<p>— Să admitem, continuă bătrâna, că dumneata mâine chiar, nu mai departe, te-a ales ministru.</p>
<p>— Bună slujbă, răspunsei, numai în câteva luni te poți căpătui cu un așa portofoliu în mână.</p>
<p>— Sa zicem că după un timp oarecare aș veni să te întreb, dacă ești mulțumit cu slujba asta. Ce zici că mi-ai răspunde ?</p>
<p>— Desigur că nu.</p>
<p>— Just, vei dori atunci poate să fii un dictator în țară.</p>
<p>— Asta e slujbă și mai bună, exclamai eu, căci poți să furi fără a fi controlat.</p>
<pb n="17" source="15"/>
<p>— Să lăsăm glumele la o parte, pronunță bătrâna surâzând. După câtva timp am venit la dumneata ca să te întreb dacă te mulțumești cu funcția ce ai luat. Știi ce-mi vei răspunde?</p>
<p>— Că nu sunt mulțumit desigur, căci aș voi cât se poate să fiu tot mai sus.</p>
<p>— Ei bine, după cum vezi, pe orice treaptă am pune pe om, el tot nu va putea fi mulțumit ; de unde rezultă că el nu-și găsește niciun loc pe pământul acesta și de aceea tinde spre infinitate și tot ce tinde spre infinitate trebuie să fie nemuritor.</p>
<p>Aceste cuvinte ale bătrânei mă uimiră cu totul.</p>
<p>Ea credea în dumnezeire, credea în nemurire și poate că asta a făcut-o să braveze cu atât curaj toate loviturile ce i le trimitea soarta.</p>
<p>Religia dacă a avut și consecințe rele, nu este însă mai puțin adevărat că a avut destule salutare.</p>
<p>Câte ființe disperate nu și-au aflat alinarea durerilor în această înaltă credință !</p>
<p>Câte suflete nenorocite nu au trăit decât numai cu această speranță de viață viitoare și murind au murit fericite.</p>
<p>Cuvintele bătrânei mă făcură să mă gândesc astfel mai mult timp, și deși eram departe de a crede ceea ce-mi spunea dânsa, vedeam totuși în ea o femeie fericită.</p>
<p>Era încă credincioasă și pentru mulți oameni credința este arma care distruge și luptă in contra tuturor pericolelor.</p>
<pb n="18" source="16"/>
<p>— Nu-i așa că acum te-ai convins de adevăr, mă întrebă dânsa după un timp de tăcere.</p>
<p>— Fiecare are facultatea de a judeca lucrurile astfel cum va voi, îi răspunsei.</p>
<p>— Asta e drept, dar nu mai mă pot îndoi că și dumneata vei judeca acum ca și mine.</p>
<p>— Și a crede în nemurire?</p>
<p>— Da.</p>
<p>— O, niciodată. M-aș crede cel mai fericit când aș putea avea această vagă și neexplicabilă credință, dar ce poți să faci când vei cugeta la formarea pământului, la originea omului, la stările prin care a trecut el, când vei judeca cu atenție chiar însăși religia ? O ! nimic, nimic nu există în acest univers decât materie și spațiu !</p>
<p>— Dar cum rămâne atunci cu acea probă a mea cu care îți demonstram nemurirea sufletului ?</p>
<p>— Proba dumitale va cădea îndată ce vom lua un sălbatic. Și el e om, însă la dânsul nu vei mai găsi nicio mustrare de conștiință când va voi să comită vreun rău, și prin urmare nu vei mai putea despărți spiritul de materie. Dânsul nu va cere ca să fie mereu înălțat din treaptă în treaptă, ci se va mulțumi în starea care se află și numai atunci va fi nefericit când îl vei sustrage din traiul lui de viață normală. La dânsul prin urmare nu mai există nemurire.</p>
<p>
Cât pentru om, dacă el ar fi făptura lui Dumnezeu și dacă Dumnezeu l-a făcut după chipul și asemănarea lui, nu știu atunci zău ce idee mi-aș putea face despre dânsul. De ce oare marele și puternicul Creator nu a creat pe om deodată perfect, ci mereu
<pb n="19" source="17"/>
îl perfecționează ! căci trebuie să admitem că nimic nu se face fără voia lui.
</p>
<p>Da vom admite că așa este voința lui, atunci m-aș mira mult cum o ființă perfectă ca Dumnezeu ar putea avea gusturi atât de excentrice, căci barbarismul și neghiobia oamenilor au fost adesea cauza a nenumărate nenorociri. Și în cele din urmă toți știm că omul nu a fost în starea în care se află astăzi de la începutul său, ci a trebuit să se dezvolte treptat, treptat.</p>
<p>Oameni barbari se află și în ziua de astăzi, și după cum se știe sunt mai inferiori mulți din ei decât cele mai degradatoare animale neraționale. Judecând starea actuală a acestor sălbatici, trebuie să admitem, și nu poate fi altfel, că oamenii primitivi erau destul de asimilați la rațiune cu animalele ce-i înconjura. Că primul om să fi fost cultivat până în gradul în care se află astăzi nu se poate admite și că a fost destul de dobitoc este că a greșit mâncând din pomul oprit și comițând astfel cel mai mare păcat care a căzut ca un trăsnet peste capul lui și peste noi toți, căci dumneavoastră așa credeți.</p>
<p>Ei bine, Dumnezeu a făcut pe om după chipul și asemănarea lui.</p>
<p>După chipul, treacă-meargă, dar după asemănarea lui !</p>
<p>Ce idee îmi pot face eu despre atotputernicul autor al universului, când îl vom găsi asemenea cu un om barbar, pe care nu l-aș compara nici cu un animal ?</p>
<p>
Hei, mamă Cristino! bună e religia, dar jude-
<fw>Ion Tunsu, Căpitan de haiduci. 2</fw>
<pb n="20" source="18"/>
când puțin mai mult, vom vedea că nu tot ce ni se spune este adevărat.
</p>
<p>— Eu nu cred de trebuință, îmi zise bătrâna, să mai recurgem la ajutorul sălbaticilor, căci atunci vom fi mai cruzi decât sălbaticii. Câte lucruri nu sunt în lume neexplicabile! Ceea ce zici dumneata însă este nod în papură. Că omul e făcut după chipul și asemănarea lui Dumnezeu, cine a zis ? tot noi oamenii. Noi am voit să ne mândrim așa de mult.</p>
<p>Cu discuția noastră orele trecură mai repede și deodată mă pomenii că ceasurile erau douăsprezece.</p>
<p>M-am sculat și am voit să plec.</p>
<p>Afară era un frig îngrozitor, vântul sufla cu violență și ridica munți de zăpadă în aer.</p>
<p>— De ce nu stai în astă noapte la mine, îmi zise buna bătrână, știu că trebuie să stai departe de aici și frigul e prea mare.</p>
<p>Eu, ce-i adevărat, n-am lăsat să fiu mult rugat și am rămas ca să dorm acolo.</p>
<p>Mama Cristina trecu în odăița cealaltă, făcu focul și jumătate de oră în urmă, eram legănat pe brațele lui Morfeu.</p>
<p>A doua zi m-am sculat de dimineață. Acum afară era un adevărat potop.</p>
<p>Ningea de părea că s-a rupt cerul și că toată zăpada cădea deodată pe pământ.</p>
<p>Ca să plec nu era chip.</p>
<p>— După cum văd, fătul meu, trebuie să stai și astăzi tot la noi, îmi zise bătrâna.</p>
<p>— Văd și eu, îi răspunsei, căci această revoluție a naturii îmi ordonă astfel.</p>
<pb n="21" source="19"/>
<p>— Nu-i nimic, vei sta și astăzi cu mine și ca să nu-ți fie urât voi începe să-ți povestesc o istorioară, care sunt sigură că-ți va plăcea mult.</p>
<p>— O, da, mie îmi plac totdeauna istorioarele.</p>
<p>— Îți voi vorbi despre faptele unui om care a murit acum câțiva ani.</p>
<p>— Despre vreun om generos, sau despre vreun mișel ?</p>
<p>— Nu, despre un erou ; așa cel puțin îl cred eu. Dumneata însă poți să-l iei cum vei voi.</p>
<p>— Dumneata l-ai cunoscut personal pe acest om despre care vrei acum să-mi vorbești ?</p>
<p>— L-am cunoscut și încă mult, de câte ori n-a fost ascuns în aceste căsuțe ale mele ca să nu fie prins de poterași !</p>
<p>— Va să zică era hoț ?</p>
<p>— Nu, era haiduc !</p>
<p>— Haiduc și care ?</p>
<p>— Ioan Tunsu.</p>
<p>— O, atunci mă voi crede fericit ca să aud toată istoria acestui viteaz român.</p>
<p>După aceea mă așezai pe scaun lângă gura sobei și pe când eu ascultam, bătrâna Cristina începu astfel :</p>
</div>
<div type="chapter" n="2">
<head>Prima încercare a lui Tunsu.</head>
<p>Era anul 1825. Într-una din nopțile întunecoase ale iernii, într-o chiliuță de la biserica Sf. Gheorghe cel vechi, un om se vedea trântit pe un pat și cânta încet mai multe imnuri bisericești.</p>
<pb n="22" source="20"/>
<p>Acest personaj cu o înfățișare destul de impunătoare, cu vocea sonoră și cu privirea mai mult cruntă decât dulce, nu era altul decât Ioan Tunsu. Se zice că lui i s-a dat acest nume pentru că, fiind paracliser, contrar tuturor celorlalți paracliseri, purta părul scurt de tot.</p>
<p>Ioniță Tunsu își urmă mai mult timp cântecile sale bisericești, apoi se sculă deodată în picioare, își lovi fruntea cu mâna și zise :</p>
<p>— Neghiob ce sunt.</p>
<p>După aceea se îmbrăcă iute, și deși era trecut de miezul nopții, ieși afară și plecă pe o stradă tăcută și întunecoasă.</p>
<p>După câteva minute coti pe altă stradă, trecu apoi în alta și în fine se opri lângă o căsuță mică.</p>
<p>Aici, bătu de trei ori la ușă.</p>
<p>Atunci se aprinse lumânarea și o femeie veni să-i deschidă.</p>
<p>Ea era de o frumusețe răpitoare și când îl văzu, un fel de bucurie tainică se manifesta în sufletul ei.</p>
<p>— Bine ai venit, Ioniță, zise ea, te-am așteptat până la 11 și gândind că nu vei mai veni, m-am culcat.</p>
<p>— În adevăr, noaptea aceasta e atât de frumoasă încât era pe aci să nu mai vin ; dragostea ta însă e mai mare și decât furtuna și decât zăpada care cade cu atâta furie și decât orice primejdie de pe pământ.</p>
<p>— A sta o noapte despărțit de tine, este cea mai mare durere pentru mine.</p>
<p>Vai ! continuă ea, și cu toate astea noi trebuIe să ne despărțim !</p>
<p>— Ce vorbești tu, Ileano ! o întrerupse paracliserul.</p>
<pb n="23" source="21"/>
<p>— Stai colea pe pat și ascultă :</p>
<p>Tunsu se supuse.</p>
<p>— Alaltăieri, a sosit tata de la Râmnicu-Vâlcea. La început venirea lui m-a bucurat mult, nu m-a întristat însă mai puțin când mi-a adus trista veste.</p>
<p>— Și ce veste?</p>
<p>— Copila mea, mi-a zis, peste 7 zile voi veni ca să te iau în Râmnic, acolo am găsit un om de toată isprava cu care te vei putea cununa. Iată așadar, avem încă cinci zile și noi trebuie să ne despărțim. Cine știe când ne vom mai putea vedea.</p>
<p>— Tu să te desparți de mine ! răcni Tunsu paracliserul, nu, asta nu se poate niciodată. Eu te iubesc și odată cu capul nu voi lăsa să te desparți de mine.</p>
<p>— Hei, dragul meu, așa este, nici eu n-aș voi ca să ne despărțim, dar ce putem face ?</p>
<p>— Ce să facem?</p>
<p>— Da, noi nu putem face nimic, căci știu bine că tata ar fi în stare să mă omoare când ar vedea că vreau să-i calc voința.</p>
<p>— Ileano ! tu niciodată nu te vei despărți de mine.</p>
<p>Și aceste cuvinte ale lui Ioniță fură pronunțate cu atâta durere încât sărmana Ileana rămase uimită.</p>
<p>— Mă iubește el oare așa de mult ! își zise ea în sine.</p>
<p>— Ileano ! continuă el, dacă noi am avea o avere nu-i așa că te-ai învoi să plecăm amândoi fără a mai da nimeni de urma noastră ?</p>
<p>— Ași fugi Ioniță, aș fugi bucuroasă, căci și tu știi cât de mult te iubesc.</p>
<p>— Când va veni tatăl tău ?</p>
<pb n="24" source="22"/>
<p>— Peste cinci zile ; tata întotdeauna se ține de vorbă.</p>
<p>— Bine.</p>
<p>Și zicând aceste cuvinte își luă pălăria, își sărută amanta și ieși afară.</p>
<p>În zadar se încercă frumoasa Ileana să-l rețină. Tunsu era neînduplecat. El plecă lăsând pe draga inimii sale în cea mai mare nedumerire și groază.</p>
<p>Dar unde se ducea oare paracliserul nostru !</p>
<p>El o luă tot pe acele străzi pe care venise și după câtva timp se opri lângă chiliuța lui.</p>
<p>Intră înăuntru, trase un sertar de la o masă unsuroasă și de aici ridică un teanc de chei.</p>
<p>— Cu ele voi deschide ușile bisericii, și odată intrat înăuntru apoi știu eu ce voi face.</p>
<p>Zicând aceste cuvinte, ieși afară, se îndreptă către poarta bisericii și cu ajutorul unei chei o deschise imediat.</p>
<p>Dacă cumva mâine, preotul va înțelege că-i lipsesc obiecte din biserică, nu mă va putea bănui căci cheile bisericii sunt la dânsu ; cheile pe care le am eu acum sunt pierdute de popa celălalt, care a murit ; Dumnezeu să-i ierte : el le pierduse și eu găsindu-le, deși nu îmi închipuiam niciodată, că o să-mi trebuiască, m-am gândit cu toate astea, că ar fi mai bine să le păstrez la mine. De atunci sunt doi ani și făcându-se alte chei pentru biserică, acestea au rămas cu totul uitate.</p>
<p>Astfel vorbind în sine, Ioan Tunsu făcu încă câțiva pași în interiorul bisericii.</p>
<p>
Un zgomot surd, răsună în marele spațiu ; erau
<pb n="25" source="23"/>
pașii lui Tunsu care produceau acest zgomot ; se uită înapoi și la ușa bisericii văzu acum două schelete care cu ochii lor osoși se uitau țintă spre el, părându-i a-i zice : nu vei mai ieși.
</p>
<p>Pentru prima dată paracliserul simți un fior care-i străbătu pieptul.</p>
<p>Dintr-un instinct natural își dusese mâna la frunte și făcu semnul crucii.</p>
<p>Frica lui crescu acum și mai mult și în locul scheletelor care îi păzeau trecerea, văzu un regiment de duhuri necurate, cu fel de fel de forme schilodite care intrau pe ușă și umpleau biserica.</p>
<p>Aceste toate nu erau, decât niște vedenii cumplite, produs al unei spaime interioare, și deși Tunsu cunoștea acestea, totuși nu putu să se scape de această halucinație. Mai făcu câțiva pași care răsunară din nou și acum în locul zgomotului surd părea că aude mai multe imnuri, împrejurul său.</p>
<p>Trase un chibrit din buzunar și când voi să-l aprindă, cizmele din picioarele lui fiind înghețate alunecară pe marmura bisericii și Ioniță Tunsu căzu jos.</p>
<p>De astă dată frica lui atinse culmea. Se sculă repede, se azvârli spre ușă și ieși afară. Aici vântul bătea încă tare și ningea cu putere ; răceala aerului răcori fruntea asudată a lui Tunsu, vedeniile pieriră dinaintea ochilor săi.</p>
<p>— Cât am fost de neghiob, își zise el, să mă sperii de așa de înjositoare închipuiri. Intră iarăși în biserică, scoase din nou un chibrit din buzunar, aprinse o lumânărică și merse înainte.</p>
<pb n="26" source="24"/>
<p>Fără cea mai mică mustrare de conștiință, strânse într-o basma maro toate obiectele prețioase ce se aflau în biserică, merse apoi pe la toate icoanele cele mari, le goli de tot aurul și argintul ce aveau pe ele și ieși afară.</p>
<p>— De argint și aur, zise Tunsu, au trebuință numai cei săraci ; iar nu îngerii și sfinții.</p>
<p>După aceea închise ușa bisericii, băgă cheile în buzunar și se îndreptă spre mica-i chiliuță.</p>
<p>— De acum Ileano, zise el trântind basmaua cu obiectele furate pe patul de scânduri, vei fi a mea.</p>
<p>Abia termină aceste cuvinte și cocoșul de afară vesti apropierea dimineții.</p>
<p>— Trebuie să mă grăbesc, pronunță iarăși Tunsu și luând de după sobă un cuțit mare de măcelărie, săpă o groapă în mijlocul căsuței sale.</p>
<p>Când groapa fu terminată, paracliserul băgă toate obiectele împreună cu cheile, le acoperi cu țărâna, pe care o bătu așa de bine încât odată cu capul n-ai fi putut bănui că acolo ar sta ascunsă comoara furată de Tunsu...</p>
<p>După aceea se dezbrăcă, se azvârli pe patul său și ca omul cel mai împăcat în conștiință, adormi.</p>
<p>Câteva ceasuri în urmă se pomeni cu o mână care îl zdruncina.</p>
<p>Tunsu se sculă și văzu de odată pe popa bisericii. Cu sângele cel mai rece, paracliserul se frecă la ochi și întrebă dacă era timp ca să toace.</p>
<p>— Ce vorbești tu, nenorocitule, răcni preotul ai cărui ochi fulgerau de mânie.</p>
<p>— Dar de ce sunt nenorocit ? întrebă Tunsu cu un ton de naivitate.</p>
<pb n="27" source="25"/>
<p>— După cum văd, tu nu știi nimic.</p>
<p>— Nimic mai mult decât două visuri care îmi stau încă în minte ; dacă vrei, stai pe pat să ți le spun.</p>
<p>— Mii de leturghii, exclamă preotul, dar tu ești nesuferit.</p>
<p>— Pentru ce oare?</p>
<p>— Dar în astă noapte...</p>
<p>— Ce s-a întâmplat?</p>
<p>— O nenorocire, un sacrilegiu.</p>
<p>— Sacrilegiu ! nenorocire !</p>
<p>— Da, cea ce s-a întâmplat în astă noapte nu s-a întâmplat de mult și când mă gândesc, și când mă gândesc...</p>
<p>— Dar vorbește atunci părinte, ce s-a întâmplat ?</p>
<p>— Biserica noastră, sfânta noastră biserică a fost profanată !</p>
<p>— Profanată ! exclamă Tunsu, și de cine ?</p>
<p>— De cine ! Asta caut să aflu și eu.</p>
<p>— Dar bine, în ce mod acel nelegiuit a profanat sfântul locaș a lui Dumnezeu !</p>
<p>— A furat toate vasele sacre, toate obiectele prețioase și nu s-a temut a despuia chiar și icoanele.</p>
<p>— Va să zică ei au fost mai mulți ?</p>
<p>— Desigur.</p>
<p>
— Nici că încape îndoială, unul singur
<rs ana="#PAT"/>
niciodată nu ar fi avut atâta îndrăzneală. ,
</p>
<p>— Dumnezeu știe !</p>
<p>— Da, Dumnezeu îi știe și de aceea, îi va trăsni, căci el nu va răbda să se comită asemenea sacrilegii chiar în locurile sfinte.</p>
<pb n="28" source="26"/>
<p>— Ce vorbești tu, mă Ioniță ?</p>
<p>— Eu sunt om cu credință, pronunță paracliserul cu un ton, care arăta un bigotism absolut, eu sunt credincios și niciodată nu mă voi depărta de la ideea mea ; dreptatea va fi făcută.</p>
<p>— Dar nu te gândești, că până la dreptatea făcută, până când Dumnezeu va trăsni pe răufăcători, eu voi fi trăsnit de oameni ?</p>
<p>— Dar care e vina sfinției-tale?</p>
<p>— Vina mea e mare, cel puțin oamenii așa vor crede.</p>
<p>— Și pentru ce ? Ești oare dator să fii de caraulă împrejurul bisericii, ca nu cumva răuvoitorii să nu intre și să fure vasele sfinte ?</p>
<p>— Nu, dar vezi tu, cheile bisericii sunt la mine.</p>
<p>— Și ce face cu asta, hoții nu aveau nevoie de chei.</p>
<p>— Așa e, dar cum au putut atunci să intre hoții ?</p>
<p>— Spărgând ușile.</p>
<p>— Dar vezi tu, că ușile sunt bune teafere și când m-am dus ca să intru în biserică, le-am găsit închise ceea ce la început m-a făcut să nu bănuiesc nimic.</p>
<p>— Atunci dar n-au fost oameni, ci necuratul care a intrat în biserică.</p>
<p>— Oricine ar fi fost nu știu, știu numai — că eu voi fi dat judecății, voi fi condamnat și cine știe care îmi va fi osânda.</p>
<p>După ce aceste cuvinte fură schimbate între preot și paracliser, amândoi ieșiră afară din mica chiliuță și se îndreptară spre biserică.</p>
<pb n="29" source="27"/>
<p>Intrară înnăuntru și pe când preotul mergea ca să-i arate locurile obiectelor furate, Ioniță Tunsu se opri la câteva icoane și începu să se închine.</p>
<p>Când ajunse la icoana Maicii Domnului scoase o exclamare care nu lăsa nicio bănuială despre nevinovăția lui.</p>
<p>— Această icoană era cea mai bine îmbrăcată, ea avea colan de aur, avea pietre de diamant și acum e goală, nimic nu au lăsat blestemății de hoți.</p>
<p>După aceea Tunsu tăcu ; el își făcu un nou plan infernal și de unde mai înainte căuta să modereze frica preotului acum începu să facă contrariul.</p>
<p>Se repezi spre ușă, examină broasca cu deamănuntu, se uită la țâțâni, apoi zise :</p>
<p>— Ușa n-a fost câtuși de puțin atinsă și într-adevăr văd și eu, că ai dreptate ca să te temi de judecata oamenilor. De vrei însă, eu te aș putea scăpa de orice bănueli.</p>
<p>— Și cum asta ? întrebă preotul.</p>
<p>— Foarte lesne, răspunse Tunsu, haidem la Sfinția ta acasă și eu îți voi spune planul.</p>
<p>— În urma acestor cuvinte, paracliserul si preotul părăsiră biserica îndreptându-se spre casa lui.</p>
<p>— Popa e bogat, zise Tunsu în sine, iată dar prilejul de a mai pune mâna pe o sumă bună de bani.</p>
<p>Când ajunse în casă, preotul întrebă cu vivacitate :</p>
<p>— Să vedem, să vedem planul tău.</p>
<p>— Iată care este părerea mea, răspunse paracliserul :</p>
<p>
Când vei fi chemat înaintea judecății, mă vei aduce pe mine ca martor. Eu voi spune, că am văzut în
<pb n="30" source="28"/>
timpul nopții mai mulți oameni, înaintând spre biserică, le voi spune că am cunoscut într-înșii niște hoți, dar frica m-a oprit de a înainta spre ei ; în felul acesta vei fi poate scăpat.
</p>
<p>— Minunat, răspunse preotul și, pentru binele ce îmi vei face, îți voiu fi și eu totdeauna recunoscător.</p>
<p>— Nici că mă îndoiesc despre aceasta, dar e bine să ne înțelegem, care îți va fi recunoștința ?</p>
<p>— Mă voi pune și eu la rândul meu, cruciș și pieziș ca să-ți mărească leafa ta de paracliser.</p>
<p>— O ! dar asta nu e deajuns, pentru un așa preț eu nu mă voi pune în primejdie.</p>
<p>— Ce ceri atunci ? întrebă preotul.</p>
<p>— Bani ! răspunse paracliserul, sunt sărac, și am nevoie de bani.</p>
<p>— Ei bine, continuă preotul, care e prețul tău ?</p>
<p>— Două sute, răspunse paracliserul.</p>
<p>— Două sute de lei ? întrebă preotul repede, speriat de această colosală sumă.</p>
<p>— Nu, părinte, pentru două sute de lei, n-aș mai sta eu să mă duc pe la judecăți, să jur pe minciuni și cine știe, să fiu prins de mincinos și atunci pe lângă toate celelalte, să mănânc și pușcăria.</p>
<p>— Dar bine, bre Ioniță, ce vrei să-ți dau ?</p>
<p>— Două sute de galbeni austrieci.</p>
<p>— Mult Ioniță ! mult ! exclamă preotul sărind de pe scaun.</p>
<p>Tunsu se gândi câteva minute, apoi zise :</p>
<p>
— Ca să nu zici că sunt om rău și fără frica lui Dumnezeu, iată îți dăruiesc de la mine una sută de
<pb n="31" source="29"/>
galbeni; dă-mi dar cealaltă sută și noroc cu sfinția ta.
</p>
<p>— Tot e mult Ioniță ! tot e mult ! pronunță preotul care voia să scape cu nimic.</p>
<p>— Dar nu te gândești părinte, răspunse Tunsu, că numai eu singur te-aș putea scăpa de pedeapsa oamenilor, care nu vor bănui decât pe sfinția ta, care ai cheile bisericii și vor avea destulă dreptate ; căci, după cum vezi, ușile nu sunt câtuși de puțin stricate.</p>
<p>— Așa e ! așa e ! dar... și preotul se uită pe fereastră afară. Era încă întuneric, ningea, o furtună îngrozitoare ridica zăpada până la nori.</p>
<p>— Atunci lasă Ioniță, zise preotul, mi-a venit o altă idee cu care vom putea scăpa fără ajutorul tău.</p>
<p>— Atunci ar fi mai nimerit, răspunse Tunsu, căci ai scăpa și de suta de galbeni pe care vei fi dator a mi-o plăti.</p>
<p>— Fără îndoială ! fără îndoială ! Planul meu după ce că e mai ingenios, are încă și avantajul de a nu pierde această enormă sumă de galbeni.</p>
<p>— Ei bine, să văd și eu planul.</p>
<p>— El e simplu.</p>
<p>— Oricum ar fi, cred că nu strică dacă îl voi ști și eu.</p>
<p>— Iată ce m-am gândit, afară e încă întuneric, vântul e așa de tare și zăpada cade cu atâta putere încât ar înăbuși chiar răcnetele unui leu.</p>
<p>— Bun, dar ce are a face zăpada, vântul și leul, cu hoția din biserică.</p>
<p>— Are a face mult, răspunse preotul.</p>
<p>— Explică-te atunci.</p>
<pb n="32" source="30"/>
<p>— Voi lua un topor și voi începe să sparg ușile bisericii, până ce le voi dărâma. Odată această lucrare săvârșită, eu voi scăpa de orice bănuieli.</p>
<p>— În adevăr, planul e destul de minunat, cu toate astea nu vei scăpa însă de suta de galbeni pe care trebuie să mi-i dai mie.</p>
<p>— Și pentru ce?</p>
<p>— Pentru că eu voi fi cel dintâi care voi spune lumii, că sfinția ta te-ai apucat de ai spart ușile bisericii.</p>
<p>— Vei face tu o astfel de faptă ?</p>
<p>— Nu știu ce m-ar putea opri, zise Tunsu, privind pe popa în ochi.</p>
<p>— Conștiința ta, sufletul tău...</p>
<p>— Așa e, însă pentru ca să împac conștiința și sufletul, îmi trebuie o sută de galbeni.</p>
<p>Afară începuse să se facă ziuă și pentru preotul nostru fiecare minut ce trecea, era un cuțit care-i străpungea pieptul.</p>
<p>— El se gândi și iar se răzgândi, apoi se duse într-o altă odăiță, se întoarse cu o pungă cu bani și cu o mână tremurătoare numără viitorului haiduc o sută de galbeni.</p>
<p>După aceea popa luă un topor, și se îndreptă spre biserică.</p>
<p>— Ioniță, vino și tu de-mi ajută !</p>
<p>— Să mă ferească sfântul, niciodată nu aș avea putere, ca să dau cu toporul în sfintele porți ale bisericii. Zicând aceste cuvinte, Tunsu o coti de fugă.</p>
<p>Preotul încremenit se uită după el, oftă apoi adânc și ducându-se la biserică, începu să lovească cu putere.</p>
<pb n="33" source="31"/>
<p>Tunsu fugise. El mergea spre amanta lui, spre frumoasa Ileana, când deodată se opri pe loc, și se gândi. — Preotul va sparge biserica, lumea va gândi că au venit hoții, dar s-ar putea destul de bine presupune că am stricat-o eu, ar fi mult mai nimerit, ca să mă duc să dau alarmă și prea sfântul să fie prins de lume cu toporul în mâini, dând ca să spargă ușile bisericii.</p>
<p>Așa zise Tunsu, așa și făcu.</p>
<p>Se duse pe la mai multe case, sculă pe oameni din somn și le zise să meargă la biserică căci popa din miezul nopții se căsnește să spargă ușile.</p>
<p>— Nu cumva a înebunit ? întrebau unii. — Nu cumva duhul necurat i-a cuprins spiritul ? ziceau alții.</p>
<p>Paracliserul le răspundea la toți:</p>
<p>— Singur nu știu ce are.</p>
<p>Câteva minute după aceea, toată mahalaua era pusă în picioare și cu toții veniri să se încredințeze dacă cuvintele Paracliserului erau adevărate. Dar ce le văzură ochii ? Popa dedea cu toporul cât putea în ușile de fier aproape dărâmate ale bisericii și cu tot frigul ce domnea afară, curgeau sudori de pe el.</p>
<p>Toți gândiră că e nebun și nimeni nu cuteza să se apropie de el.</p>
<p>— Părinte, ce faci ? strigară atunci câțiva.</p>
<p>Preotul se uită înapoi și când văzu atâta lume, aruncă toporul din mâni și în zăpăceala lui voi s-o ia la fugă.</p>
<p>Când lumea îl văzu că nu mai are toporul în mâini, alergă și puse mâna pe el.</p>
<pb n="34" source="32"/>
<p>— Ce ai pățit părinte ? Îl întrebară cu toții. Popa se încercă să le spună câteva minciuni, dar glasurile și zgomotul oamenilor îi înăbușiră vocea.</p>
<p>Câțiva trecură peste porțile sfărâmate și intrară în biserică.</p>
<p>Aici văzură că toate obiectele erau furate și bănuiala nu putu căde decât pe popa bisericii.</p>
<p>Chiar în acea zi el fu dus la judecată și condamnat la o despăgubire de câteva sute de galbeni, plus o închisoare de mai mulți ani.</p>
<p>În zadar s-a încercat el ca să scape, în zadar și-a arătat nevinovăția sa ; nimeni nu voia să-l creadă.</p>
<p>— Tu ai spart ușile bisericii, toată lumea te-a văzut și mai vii încă să te justifici ?</p>
<p>Acesta era totdeauna răspunsul judecătorilor.</p>
<p>Trei zile în urmă, sentința fu dată definitiv.</p>
<p>Preotul era condamnat la o mie trei sute galbeni și doi ani închisoare.</p>
<p>Tunsul află aceasta și se întristă mult.</p>
<p>— Dar ce puteam face, își zicea el, ca să scap eu de belea trebuia să bag pe un altul ; Dumnezeu îi va ierta păcatele pe lumea cealaltă !</p>
</div>
<div type="chapter" n="3">
<head>Răzbunarea lui Tunsu.</head>
<p>După ce Ioan Tunsu luă suta de galbeni, se duse fuga la amanta sa și îi povesti toată întâmplarea.</p>
<p>Ileana rămase uimită de dibăcia lui și-l îndemnă să vândă mai curând obiectele furate și să fugă amândoi înainte de a veni tatăl ei, căci atunci totul ar fi pierdut.</p>
<pb n="35" source="33"/>
<p>Un lucru întristă însă mult pe Ileana; ar fi dorit ca preotul să scape cu orice chip.</p>
<p>— Ioniță, îi zise ea, pentru noi va fi bine, căci vom fugi și vom trăi împreună, dar pentru sărmanul preot, care pe nedrept i s-au luat banii și de tine și de ocărmuire și care în urmă tot pe nedrept șade închis și în pușcărie !</p>
<p>— Lasă Ileano, lasă, îi răspunse el, eu am băgat în belea pe preot, tot eu îl voi scoate.</p>
<p>— Și cum vei face ?</p>
<p>— Asta mă privește pe mine, vei vedea atunci.</p>
<p>Tunsu, după cum am mai spus, nu era un om frumos, și după cum știm Ileana îl iubea mult.</p>
<p>Cauza nu era alta decât că Tunsu era om deștept.</p>
<p>Mulți pretendenți adoratori veniră ca să-i ceară o parte din inima sa, întotdeauna însă au fost refuzați.</p>
<p>Ea nu înșela niciodată pe amantul ei, și aceasta mai mult din cauza unui respect ce căpătase pentru el. /</p>
<p>Adesea îi zicea Ileana :</p>
<p>— Pentru ce nu faci tu vreo snoavă ca să te facă preot ?</p>
<p>— Preot ? îi răspunse atunci el, dar eu pentru preot sunt făcut ?</p>
<p>— Văd și eu că nu ești pentru preot, ești pentru paracliser, te-ai învățat ca să tragi clopotele.</p>
<p>
— Hei, fă, Ileano, cap de femeie tot femeie, eu nu-s făcut nici pentru preot, nici pentru paracliser, dar dacă am rămas până acum în slujba asta, a fost că eram un băiat sărac, fără ajutor de la nimeni, și iarăși dacă nu era dragostea ta, plecam de mult,
<fw>Tunsu haiducul.</fw>
<pb n="36" source="34"/>
îmi luam lumea la cap și până acum tot era să fiu om cu avere.
</p>
<p>Astfel vorbea adesea Tunsu, și Ileana, care era convinsă despre capacitatea lui, se mulțumea a fi amanta unui paracliser și-l iubea mai mult ca pe oricare.</p>
<p>Când tatăl ei, îi spuse că a găsit om de ispravă cu care s-o mărite, pentru ea a fost un cuțit care-i străpunse pieptul.</p>
<p>Numai ideea de a se despărți de Tunsu o cutremura.</p>
<p>Amantul ei însă, după cum văzurăm, îi goni și durerea și frica.</p>
<p>O zi mai rămăsese până când tatăl Ileanei trebuia să vină s-o ia.</p>
<p>Tunsu merse pe la mai mulți argintari, îi întrebă dacă cumpără ceva obiecte scumpe, pe care le vinde un om, care are nevoie de bani și colindă astfel până când dase de un amator de astfel de lucruri.</p>
<p>— Ia ascultă jupâne, îi zise el, cumperi câteva scule scumpe?</p>
<p>— Ce fel de scule ?</p>
<p>— Pahare, talere, coloane și altele.</p>
<p>— Și astea toate sunt de aur ?</p>
<p>— Parte de aur, parte de argint.</p>
<p>— Bine, le cumpăr dacă le vei lăsa mai ieftin.</p>
<p>— Cât se poate de ieftin.</p>
<p>După aceste cuvinte schimbate între dânșii, Tunsu trase pe argintar de o parte, se uită încă o dată împrejurul său ca să se încredințeze dacă sunt singuri și zise :</p>
<p>— Știi că s-a spart acum câteva zile o biserică,</p>
<pb n="37" source="35"/>
<figure>
<ab>Ileana se uită spre cer. Cerul era înstelat șl luna privea galeș spre pământ.</ab>
</figure>
<pb n="38" source="36"/>
<p>ei bine eu sunt acela care a furat lucrurile scumpe din năuntru. Aceste lucruri vreau să ți le vând ție.</p>
<p>Acest argintar era unul din acei speculanți care pentru o sumă cât de mică de bani, ar fi fost în stare să vândă însuși pe Moise a lor.</p>
<p>Tunsu știa aceasta și de aceea se adresă lui.</p>
<p>— Va să zică aceste sunt lucruri de furat ?</p>
<p>— De furat, așa e, dar ce-ți pasă ție, Jupâne !</p>
<p>— Cum, ce-mi pasă ?</p>
<p>Tunsu în timpul când vorbea purta mâna spre sân unde lucea un cuțit tăios.</p>
<p>— Dacă cumva acest jidan va avea gândul ca să mă vândă, eu îl voi înțelege numai de cât și fără multă bătaie de cap, îl voi trimite pe lumea fericiților.</p>
<p>— Auzi vorbă ! dar cum să nu-mi pese, când am să cumpăr niște lucruri de furat ?</p>
<p>— Și ce, hoția nu-i și ea o muncă ? Ba încă o muncă însoțită de dibăcie.</p>
<p>— Dar vezi că eu niciodată n-am mai cumpărat lucruri furate și mai cu seamă astfel de scule.</p>
<p>— Te cred, te cred, respunse iute Tunsu, căci cine altul ar fi putut face ce am făcut eu.</p>
<p>— În sfârșit să lăsăm vorba, pronunță argintarul. Eu n-am cumpărat până acum astfel de lucruri, fiind însă sigur că mi le vei vinde pe un preț Ieftin de tot, după cum se vând toate lucrurile de furat, ți le iau.</p>
<p>— Cât se poate, cât se poate de ieftin.</p>
<p>
Și Tunsu, zicând aceste cuvinte, scoase imediat din buzunar mai multe bucăți de aur și argint și 
<pb n="39" source="37"/>
le dădu în mâna arigintarului. Acesta le cântări și găsi o oca și trei litre aur și două ocale argint.
</p>
<p>— Cât ceri pentru tot ? Întrebă în cele din urmă argintarul.</p>
<p>— Cât mi se cade ca să-mi dai, răspunse Tunsu.</p>
<p>— O sută cincizeci, ți se cade.</p>
<p>Tunsu încruntă ochii și pe când voi de odată să se repeadă asupra jidanului să-l străpungă cu cuțitul, îi vine un gând și se opri pe loc.</p>
<p>— La lucru de furat nu trebuie tocmeală, zise Tunsu. Scoate banii, să rămână ție această avere.</p>
<p>Argintarul deschise casa cu bani, scoase o sută cincizeci de galbeni și-i numără lui Ioniță.</p>
<p>Viitorul haiduc mulțumi și pentru atâta, luă apoi banii și plecă.</p>
<p>De la argintar se duse drept la Ileana. Aci găsi pe amanta lui și în câteva cuvinte îi povesti cum s-a întâmplat lucrurile, cum argintarul i-a plătit o sută cincizeci de galbeni pentru o oca și trei litre aur și două ocale argint și cum în sfârșit va scăpa pe preot din închisoare.</p>
<p>După aceea Tunsu luă o jumătate de coală de hârtie și făcu următoarea scrisoare :</p>
<p rend="italics">„Domnule comandant al poliției,</p>
<p>„Eu, locuitor din acest oraș, am putut descoperi pe tâlharul care a furat obiectele din biserica sf. Gheorghe. El este un argintar, care șade cu locuința în strada Văcărești număru 47.</p>
<p>„Mergeți la el și fiți siguri că dacă nu veți găsi</p>
<pb n="40" source="38"/>
<p>toate lucrurile care lipsesc din biserică, căci poate să le fi întrebuințat, veți găsi însă cea mai mare parte din ele.</p>
<p>„Aș fi venit singur la Domnia-voastră să vă denunț această hoție, dar având mare interes de acest argintar și fiindu-i dator cu mai mulți bani, nu voi ca să fiu cunoscut de trădător.</p>
<p>„Această denunțare nu o fac, D-le comandant, decât numai în interesul și respectul ce port sfintelor biserici, căci pe când acest argintar e jidan, eu sunt român creștin.</p>
<p>„Rămân al domniei-voastre,</p>
<p rend="italics">„Un binevoitor de dreptate"</p>
<p>J.</p>
<p>După ce Tunsu termină scrisoarea o puse într’un plic și merse să găsească pe comandantul poliției.</p>
<p>— Dacă îi voi da-o în mână, își zise el, poate mă va cunoaște și lucrul atunci nu se va desface așa de ușor. E timpul să fiu înțelept.</p>
<p>După aceea deschise ușa și voi să iasă afară.</p>
<p>— Unde te duci ? îl întrebă Ileana cu glasul ei armonios.</p>
<p>— Să-mi răzbun pe un hoț mai mare ca mine și să scap pe un nevinovat din întunericul închisorii.</p>
<p>Ileana nu pricepu deloc ce voia să zică amantul ei și tocmai când voi să-i ceară explicații, Tunsu deschise ușa și plecă.</p>
<pb n="41" source="39"/>
<p>El se duse câtva, găsi pe un țigan, îi puse un sfanț în mână și-i zise:</p>
<p>— Cunoști tu pe comandantul poliției noastre ?</p>
<p>— Cunosc, cum nu, răspunse țiganu.</p>
<p>— Dar pe mine mă cunoști ?</p>
<p>— Nu.</p>
<p>— Până acum nu m-ai mai văzut niciodată ?</p>
<p>— Niciodată.</p>
<p>— Iacă ține atunci sfanțu ăsta pentru tine. Asta îți va fi plata pentru care vei duce această scrisoare ca s-o dai în mâna comandantului.</p>
<p>— O dau cum nu, sărut mâinile și picioarele, răspunse țiganul și iute o luă la fuga ca să caute pe comandantul poliției dupe timpul acela.</p>
<p>Vezi nu cumva să greșești și să o dai altuia, zise Tunsu țiganului înainte de a pleca.</p>
<p>— Îmi știu eu datoria, răspunse el și se făcu nevăzut.</p>
<p>— Acum totul e gata, își zise Tunsu în sine, pot dar să mă gătesc de călătorie și astăzi chiar să plec din acest oraș.</p>
<p>După aceea stase câteva minute gânditor, apoi cu un pas repede plecă spre căsuța frumoasei sale amante.</p>
<p>Mâine va veni tatăl ei, zicea Tunsu pe când mergea, dar degeaba, căci pe Ileana nimeni nu o va mai putea vedea de astăzi înainte.</p>
</div>
<div type="chapter" n="4">
<head>Dreptatea făcută.</head>
<p>După ce țiganul luă scrisoarea în mână începu să fugă ca un nebun prin toate părțile ; colinda toate străzile și unde mergea singur nu știa.</p>
<pb n="42" source="40"/>
<p>Țiganul nu mâncase din ajun și răzbit de foame umbla prin străzi ca doar să bage mâna în buzunarul vreunui bogat și pe negândite să-i șteargă punga, iar dacă această idee nu i se va putea îndeplini, atunci să șteargă măcar vreo pâine pe când va trece pe lângă o brutărie.</p>
<p>Amândouă aceste încercări le făcuse el de mai multe ori și deși câteodată îi ieșeau în bine, adesea însă epistații și gardiștii din vremea aceea făceau experiența ca să vadă cam câte bătăie ar putea răbda pielea lui.</p>
<p>Tot pentru așa ceva mergea el și atunci când l-a găsit Tunsu pe drum și i-a dat sfanțul împreună cu scrisoarea.</p>
<p>După ce înconjură mai multe străzi se opri deodată pe loc.</p>
<p>— Cui mi-a zis să dau scrisoarea ? se întrebă el.</p>
<p>Apoi se gândi câteva minute și plecă iarăși înainte.</p>
<p>După ce mai merse câtva, se opri din nou și se uită la scrisoarea pe care o ținea în mână.</p>
<p>— Comandantului poliției, mi-a zis năucul hăla, ca să dau scrisoarea asta, își zise țiganul.</p>
<p>Apoi continuă:</p>
<p>— Dar unde oare m-o mai găsi el, bătu-l-ar Dumnezeu în ziua de Paște, dacă eu aș rupe astă scrisoare ?</p>
<p>Și zicând aceste cuvinte tot întorcea scrisoarea când p-o parte, când pe alta.</p>
<p>
— Să o rup arde-o-ar focul de scrisoare că pentru
<pb n="43" source="41"/>
hatârul ei am umblat așa de mult și am fugit așa de iute încât mi s-a făcut și poftă de mâncare, ș-apoi doar n-oi umbla eu flămând pe drum ca să fac altora bine. Ia să intru într-o cârciumă ca să beau și să mănânc, iar cât pentru astă scrisoare știu eu ce să-i fac.
</p>
<p>Și uitându-se din nou la scrisoare se încercă iarăși s-o rupă.</p>
<p>— Și de ce n-aș rupe-o oare, mi-e frică de cineva ? nu sunt eu stăpân pe dânsa, nu pot face ce vreau cu ea ? Am s-o rup și să vedem.</p>
<p>Și deodată voi s-o sfâșie.</p>
<p>Ce-i veni însă țiganului în cap, ce se gândi, ce se socoti, căci în loc s-o rupă, o puse în sân și plecă înainte.</p>
<p>Dacă scrisoarea se rupea, giuvaergiul de sigur nu putea să mai fie răzbunat și preotul bisericii inculpat pe nedrept ar fi stat încă mult timp în închisoare.</p>
<p>În adevăr, Tunsu ori unde s-ar fi dus, tot ar fi putut să afle nuvele despre fostul lui preot și s-ar fi încercat din nou să-l scape, dar atunci ar fi fost prea târziu.</p>
<p>Giuvaergiul ar fi întrebuințat în diferite obiecte tot materialul cumpărat și când poliția n-ar fi găsit nimic la el de furat, desigur că o scrisoare ca aceasta pe care o trimitea acum Tunsu nu avea nicio valoare.</p>
<p>Țiganu mai merse câtva tot gândindu-se și punând din când în când mâna la stomac ca și când ar fi voit să-l întrebe :</p>
<pb n="44" source="42"/>
<p>— Ți-e foame?</p>
<p>Dar nu trecu mult și țiganul se opri iarăși pe loc.</p>
<p>— Ptiu ! cât am fost de dobitoc !</p>
<p>Și zicând aceste cuvinte își lovi fruntea cu mâna.</p>
<p>— Să dau eu scrisoarea în mâna comandantului poliției, își zicea el ; dar eu văd că în astă scrisoare zice ca să mă închidă pe mine, căci cine știe, o fi bănuind ceva pe mine, o fi având propus că am furat ceva, vreo vacă, vreun cal, sau o fi zicând că am spart casa de bani a vreunui bancher ; să mă ferească sfântul Dumnezeu de a face eu niște asemenea fapte de om de pădure. Auzi să fiu eu hoț ? din neam de neamul meu n-au fost asemenea oameni !</p>
<p>Și mai învârtind, mai sucind scrisoarea, puse mâna să o rupă.</p>
<p>Tocmai când se încerca să o împartă în două, de odată o ia țiganul la fuga de-i scăpărau picioarele.</p>
<p>Dar de ce fugea el ?</p>
<p>Singur nu mai știa.</p>
<p>El fugea și din când în când se uita înapoia sa.</p>
<p>— Mii de arhangheli, eu voiam să rup scrisoarea și cel ce mi-a dat-o era la spatele meu.</p>
<p>Și zicând mereu aceste cuvinte, fugea de rupea pământul.</p>
<p>Adevărul e însă, că Tunsu nici nu s-a gândit să se ia dupe dânsul.</p>
<p>Ceea ce văzuse țiganul nu era nimic decât o vedenie.</p>
<p>Cu toate astea, țiganul încă fugea și nu se opri decât la ușa unei comisii.</p>
<p>Intră înăuntru.</p>
<pb n="45" source="43"/>
<p>— Sărut mâna la Măria Voastră, zise țiganul.</p>
<p>— Ce vrei cioară, ai furat ceva și au voit să te prindă ? întrebă un epistat.</p>
<p>— Nu, răspunse țiganul.</p>
<p>— Ba mi se pare că-i așa, ș-apoi tocmai aci, ai găsit să scapi ?</p>
<p>— Dar nu, sărut mâinile, n-am furat nimic.</p>
<p>— Minți, țigane.</p>
<p>— Să fiu al dracului, iată, dacă am furat eu ceva.</p>
<p>— Păi atunci de ce ai fugit așa de tare încât abia poți să-ți mai ții sufletul ?</p>
<p>— Întreabă-mă așa jupâne, sărut mâna, și-ți voi spune numaidecât.</p>
<p>— Ți-o fi furat cineva ceva, nu?</p>
<p>— Nu, deloc.</p>
<p>— Atunci ?</p>
<p>— Trecând pe drumul cel mare....</p>
<p>— Oi fi băgat mâna în buzunarul vreunui boier, cioară ?</p>
<p>— Dar nu, jupâne.</p>
<p>— Să vedem atunci.</p>
<p>— Mă oprește deodată un om și-mi dă o scrisoare, ca să o dau Măriei Voastre.</p>
<p>— Și unde e scrisoarea?</p>
<p>— La mine în sân.</p>
<p>— Scoate-o, s-o vedem.</p>
<p>Țiganul băgă mâna în sân și scoase scrisoarea pe care i-o dăduse Tunsu.</p>
<p>Epistatul o luă în mână și fără a mai citi pe copertă și să vadă cui e adresată, o rupse și numai atuncea înțelese că e pentru comandantul lor.</p>
<pb n="46" source="44"/>
<p>— Du-te zise epistatul țiganului.</p>
<p>— Sărut mâna, sărut mâinile, răspunse țiganul ieșind afară, vesel că a scăpat nepălmuit și nici păruit cel puțin, lucru ce nu i se întâmpla niciodată ori de câte ori persoana sa onora localurile polițienești.</p>
<p>Epistatul cu chiu cu vai citi scrisoarea, o mai citi încă odată, apoi o puse în buzunar și ieși afară.</p>
<p>Se duse dupe aceea și găsind pe comandantul său îi arătă scrisoarea. Acesta luă pe unul din judecători și împreună cu el și cu mai mulți epistați se duseră în strada Văcărești, unde își avea giuvaergiul prăvălia.</p>
<p>Intrară înăuntru.</p>
<p>Evreul văzând atâta lume și tot oameni de ai puterii, se îngălbeni ca ceara.</p>
<p>— Ce voiți ? întrebă el.</p>
<p>— Unde ai pus lucrurile pe care le-ai furat de la biserică ? întrebă judecătorul.</p>
<p>— Ce lucruri ? răspunse jidanul tremurând ca o vargă.</p>
<p>— Aurăria și argintăria, zise comandantul poliției.</p>
<p>— Eu nu știu nimic.</p>
<p>Numaidecât comandantul dase ordin și legară pe bietul argintar și după aceea începură să caute prin toate părțile, până ce găsiră aurul și argintul ce el cumpărase chiar în acea zi de la paracliserul Tunsu.</p>
<p>— Ce sunt astea jidane, răcni atunci comandantul poliției către inculpat.</p>
<p>— O oca și trei litre aur și două ocale argint, răspunse el tremurând.</p>
<pb n="47" source="45"/>
<p>— Va să zică l-ai și cântărit, îl întrebă unul dintre epistați.</p>
<p>— Desigur, nu puteam să cumpăr lucrul cu ochii închiși.</p>
<p>— Dar astea nu-s lucruri cumpărate, tâlharule, ci furate din sfânta biserică.</p>
<p>— Minți nenorocitule și de azi înainte nu vei mai vedea lumina soarelui ! strigă judecătorul.</p>
<p>— Nu mint deloc, dar așa e cine vrea să facă altuia bine.</p>
<p>— Ce vorbești tu de bine?</p>
<p>— Da, voi să zic, că de nu mă înduplecam la rugămințile unui nenorocit, acum nu era să pățesc ce am pățit.</p>
<p>— Ce vrei să zici, om fără de lege, sau vrei ca să scapi cu minciunile tale neînțelese ?</p>
<p>— Nu.</p>
<p>— Atunci, să vedem pentru ce ai spart biserica și ai despuiat-o de tot ce a fost mai scump și mai sfânt.</p>
<p>— N-am spart eu biserica și nici n-am despuiat-o.</p>
<p>— Dar cum se găsesc atunci aceste lucruri la tine ?</p>
<p>— Mi le-a adus un om.</p>
<p>— Îl cunoști ?</p>
<p>— Nu.</p>
<p>— De ce le-ai cumpărat ?</p>
<p>— Fiindcă nu știam că sunt de furat.</p>
<p>— Și ce fel de om era acela care ți-a vândut această bogăție ?</p>
<p>— Nu-l cunosc deloc.</p>
<p>— Și de unde ți-a spus că a luat această aurărie?</p>
<pb n="48" source="46"/>
<p>— De la stăpânul său, care l-a însărcinat să le vândă.</p>
<p>— Mare hoț trebuie să fie, zise comandantul către judecător.</p>
<p>— El caută cu neghiobiile lui să ne înșele pe noi, răspunse judecătorul.</p>
<p>Jumătate de ceas în urmă, prăvălia evreiului era închisă și sărmanul giuvaergiu băgat în închisoare.</p>
<p>Preotul acuma era dezvinovățit, el fu scos din închisoare, restituindu-se tot odată și banii ce i se luase.</p>
</div>
<div type="chapter" n="5">
<head>Tunsu în codru.</head>
<p>Într-o dimineață din frumoasa lună a lui mai, într-o pădure după plaiul numit „Orez“ se vedeau doisprezece voinici, tot unu și unu trântiți pe iarbă, unii cântând, alții jucând și alții glumind.</p>
<p>Precum însă în mijlocul mai multor flori se vede câte o roză care își înalță fruntea cu maiestate, tot astfel în mijlocul celor doisprezece voinici de munte se vedea strălucind o ființă fragedă și frumoasă, o femeie, o adevărată zeitate.</p>
<p>Toți se uitau la ea cu respect ; nimeni n-ar fi îndrăznit nici să se atingă de dânsa.</p>
<p>Numai unuia dintr-înșii, acel care era căpetenia lor, era fericitul care avea puterea și permisiunea să dezmierde frumosul sân al frumoasei femei.</p>
<p>Toți erau veseli, numai Nichifor, un haiduc înalt și spătos sta trist.</p>
<p>
— Hei ! mă, Nichifore ! ce Dumnezeu stai așa de
<pb n="49" source="47"/>
dus pe gânduri, parcă ți-ar fi murit... soacra.
</p>
<p>— Dar cum vrei să stau ? întrebă acesta.</p>
<p>— Vesel să fii, cum suntem și noi.</p>
<p>— Voi, dar vouă ce vă pasă, voi nu aveți în adevăr la ce vă gândi.</p>
<p>— D-apoi da, măi Nichifore, că de când te-am văzut tot așa de trist erai, doar mai dă încolo la naiba de întristare, fii și tu vesel, pronunță un altul.</p>
<p>— Care-i omul care n-ar voi să fie vesel ? răspunse Nichifor haiducul.</p>
<p>— Tu ! se auzi o voce.</p>
<p>— Te înșeli, bade Trotene, îi răspunse el ; eu nu sunt vesel, nu pentru că nu vreau, căci atunci ași fi nebun și în ceata voastră nu cred să primiți și oameni nebuni ; nu sunt însă vesel, pentru că nu pot să fiu.</p>
<p>— Dar bine bre, ce ai pătimit tu prin lume de ai rămas așa de posac ? întrebă un haiduc.</p>
<p>— Te-o fi trădat vreo ibovnică frumoasă, răspunse un altul.</p>
<p>La aceste din urmă cuvinte căpetenia haiducilor care nu era altul decât Tunsu, se uită la amanta lui, acea frumoasă femeie din mijlocul haiducilor și ochii i se înroșiră.</p>
<p>Părea că voiește să zică:</p>
<p>— Dacă cumva voi fi vreodată trădat, te voi omorî.</p>
<p>— Așa trebuie să fie, zise încă un haiduc, jupân Nichifor a fost, se vede treaba, înșelat de vreo ibovnică.</p>
<p>— Nu băieți, zise spătosul român, n-am fost înșelat niciodată ; alta e durerea mea.</p>
<pb n="50" source="48"/>
<p>— El bine, spune-ne-o atunci și nouă ca să-ți știm durerea și fii sigur că nu te vom supăra altădată, iar altminteri n-ai să scapi ușor de noi.</p>
<p>— Vreți adică să vă spun pentru ce sunt trist ?</p>
<p>— Da, da, răspunseră cu toții într-o voce.</p>
<p>— Ascultați atunci.</p>
<p>Și Nichifor haiducul cu lacrimile în ochi vorbi astfel :</p>
<p>— Când eram de 22 de ani m-am însurat cu o fată pe care am iubit-o. Era din satul nostru. La un an avui un copil. Îl iubeam cum iubește orice tată, și cu atât creștea iubirea mea, cu cât creștea și vârsta lui. El se făcu de cinci ani, atunci avui durerea să-mi moară nevasta. Alt copil nu mai avusei de la dânsa. Costică era cel dintâi și cel de pe urmă copil. Îl crescui cu cea mai mare îngrijire, căci toată mângâierea mea nu era decât el ! pe cine altul mai aveam eu în lume ! Se făcu de 12 ani, atunci începui să-l mai trimit la câmp, îmi mai prășea câte odată, și din pricină că pământul era lucrat mai bine, ne dădea și roade mai multe.</p>
<p>Într-o dimineață îl trimisei la câmp ca să cosească puțin fân. A plecat și nu a venit decât seara. Dar vai ! nu mai era Costică al meu de altădată ! Nu mai era acel copil vesel și vioi ! Era o umbră pierdută și rătăcită. Fața-i era searbădă, pasul slab și ochii rătăciți.</p>
<p>— Ce ai Costică ? îl întrebai, când îl văzui în starea aceea, de ce ai întârziat ?</p>
<p>— Sunt bolnav, mi-a răspuns.</p>
<p>Dumnezeule ! acest cuvânt de bolnav m-a pătruns până la inimă.</p>
<pb n="51" source="49"/>
<p>— Dar ce ai ? îl întrebai încă o dată.</p>
<p>— Mă doare capul, îmi răspunse el, și zicând aceste cuvinte își scoase căciula.</p>
<p>Ce să vezi atunci ! în patru părți îi era spart capul. N-am mai zis nimic, l-am luat numai în brațe, am început să plâng și în acele minute nu mai vedeam nimic în ochi.</p>
<p>Voi care ați fi fost vreodată tată îmi veți putea crede durerea !</p>
<p>Tocmai târziu de tot îl întrebai cine l-a lovit așa de rău și mi-a spus că un vătaf din curtea boierească.</p>
<p>— De ce nu te-ai dus la arendașul moșiei, ca să te plângi ? l-am întrebat.</p>
<p>— M-am dus, mi-a răspuns el, dar am fost dat pe ușă afară.</p>
<p>Și aflați totodată fraților că arendașul nu era vreo lighioană străină, ci era român de al nostru, era ciocoi. Relele ce a făcut el la tot satul și blestemele lumii sunt nenumărate. Chiar copilul meu, am aflat în cele din urmă, că a fost bătut tot din porunca lui, fiindcă n-a voit în vara trecută ca să lucreze la pământul lui.</p>
<p>— Dar bine cu copilul tău ce s-a făcut, s-a vindecat de rana ce a dobândit la cap ? întrebă Tunsu.</p>
<p>— Nu, răspunse Nichifor. Trei săptămâni în urmă el a murit. Cu boala am cheltuit tot ce am avut, l-am purtat prin toate locurile, l-am dus pe la toți oamenii pricepuți în leacuri și să-i dau de leac n-a fost cu putință.</p>
<p>
Iată acum fraților pentru ce sunt trist, iată pen-
<fw>Tunsu haiducul.</fw>
<pb n="52" source="50"/>
tru ce niciodată buzele mele nu pot să zâmbească.
</p>
<p>Întotdeauna mă gândesc la copilul meu, îl văd parcă în ochii mei, îl zăresc în tot locul și în orice timp pare că aud cuvintele :</p>
<p>— „Tată ! tată !. . .“</p>
<p>Când Nichifor isprăvi aceste cuvinte, își șterse lacrimile și ridicând ochii către cer, zise :</p>
<p>— Dumnezeule ! pedepsește pe nelegiuiții de ciocoi !</p>
<p>— Haide Nichifor, îi zise atunci Tunsu, acum nu mai poți să faci nimic ; în lupta noastră pentru împlinirea scopului ce avem te vei răzbuna îndeajuns. Haiducul trebuie să fie vesel, uită tot. Acum ca să mai uităm puțin din necazurile trecute luați toți plosca în mână și să bem puțin vin.</p>
<p>Haiducii luară numaidecât ploscile cu vin, iar Tunsu le cântă următorul cântec :</p>
<lg>
<l>Frunză verde de negară</l>
<l>Vai ! sărmană biată țară</l>
<l>Cum te-a ajunse focul iară !</l>
<l>Grecii vin te calicesc,</l>
<l>Străinii te batjocoresc</l>
<l>Și ciocoii te halesc!</l>
<l>Nu mi-e ciudă de străini</l>
<l>Cât de pământeni haini.</l>
<l>Că tu, dragă le-ai fost mumă</l>
<l>Și ei singuri te sugrumă !</l>
<l>Și te lasă la nevoi</l>
<l>De țipă sufletu-n noi.</l>
<l>Frunză verde de neghină,</l>
<l>Vai ș-amar de a ta grădină !</l>
<l>Cea grădină cu flori plină</l>
<l>Cum o calcă cum o strică</l>
<l>Niște iesme fără frică!</l>
<pb n="53" source="51"/>
<l>Cum îi smulge florile</l>
<l>Și-i pradă rodurile !</l>
<l>Frunză verde de mohor</l>
<l>Vai de sânu-ți plin de dor</l>
<l>Cât e el de hrănitor.</l>
<l>Sărăcuț de maica mea</l>
<l>Cui o fi milă de ea ?</l>
<l>Sărăcuț de locul meu</l>
<l>Când l-o scăpa Dumnezeu</l>
</lg>
<p>....................................</p>
<lg>
<l>Hai copii să bem să bem</l>
<l>Țărișoara s-o scăpăm,</l>
<l>Și de Greci și de ciocoi</l>
<l>Căci ne-a robit vai de noi.</l>
<l>Țara-i tristă și robită,</l>
<l>De străini e cotropită :</l>
<l>Hai să mergem cu putere</l>
<l>Să ucidem aste rele :</l>
<l>Care luptă să zdrobească</l>
<l>Țara noastră Românească.</l>
</lg>
<p>Când Tunsu termină acest cântec, haiducii duseră ploscile la gură și jurară cu toții : moarte ciocoilor !</p>
<p>Ileana duse și ea o ploscă, frumos ornată, lângă purpuriile ei buze și bău în sănătatea tuturor haiducilor.</p>
<p>Deodată însă se auzi o șuierătură.</p>
<p>— Cine să fie ? întrebă Tunsu.</p>
<p>— Sunt eu, răspunse Teodor, un băiețandru ca de 19 ani.</p>
<p>— Ce veste ? întrebă haiducii.</p>
<p>— Pe drumul cel mare se vede venind un fanariot într-o trăsură trasă de patru cai. Acum trebuie să fie pe la marginea pădurii.</p>
<pb n="54" source="52"/>
<p>— Bine, răspunse Tunsu și sculându-se în picioare ridică de pe pământ două pistoale și le puse în brâu.</p>
</div>
<div type="chapter" n="6">
<head>Prinderea lui Andronachi.</head>
<p>Erau orele zece trecute, soarele lumina cu putere când o trăsură trasă de patru cai viguroși înainta prin mijlocul desei păduri.</p>
<p>În acea trăsură se vedea stând pe o pernă de puf, un ciocoi fanariot cu numele de Andronachi. El era mai mult bătrân și ținând în mână un ciubuc lung trăgea din când în când fumul pe care îl arunca în valuri.</p>
<p>Andronachi era aprofundat în gânduri, cine știe unde se gândea !</p>
<p>Deodată însă se auzi o voce răsunătoare care strigă :</p>
<p>— Stai !</p>
<p>Vocea fu însoțită de o detunătură de pistol și vizitiul de pe capra căzu la pământ scăldându-se în sângele său.</p>
<p>Andronachi se uită să vadă ce este, ce potop al lui Dumnezeu s-a coborât peste trăsura sa, când deodată se pomeni cu o mână puternică care îl apucă de piept și-l trânti din trăsura jos.</p>
<p>— Cunoști tu pe Tunsu ? zise acel care îl ținea încă strâns și care omorâse pe vizitiul fanariotului.</p>
<p>— Nu, răspunse el.</p>
<p>— Află atunci că eu sunt acela.</p>
<p>— Si ce vrei de la mine?</p>
<pb n="55" source="53"/>
<p>— Pentru asta vom vorbi mai pe urmă.</p>
<p>Și zicând aceste cuvinte făcu semn la doi haiduci, care luară numaidecât pe ciocoiul Andronachi și-l duseră în mijlocul pădurii unde benchetuiau și cântau ceilalți haiduci.</p>
<p>— Ce ești tu ? îl întrebă atunci Tunsu.</p>
<p>— Român, răspunse el, care înțelese numaidecât că se află în mijlocul unei bande de haiduci.</p>
<p>— Minți ! strigară câțiva dintre voinici.</p>
<p>— Nu mint deloc, zise Andronachi, m-am născut în această țara și prin urmare sunt fiul ei.</p>
<p>— Asta nu e de ajuns, pronunță Tunsu. Șarpele născut în mijlocul altor animale, tocmai pe tovarășii săi mușcă mai întâi.</p>
<p>— De voiți să vă vorbesc adevărul, apoi tatăl meu a fost în adevăr grec, mama însă era româncă.</p>
<p>— Băieți, zise Tunsu la câțiva dintre haiduci, ia căutați pe acest musafir, să vedeți ce are prin buzunare.</p>
<p>Nichifor băgă mâna în buzunarul ciocoiului și scoase o pungă.</p>
<p>— Câți bani ai într-însa ? întrebă Tunsu.</p>
<p>— Trei sute lire otomane, răspunse Andronachi.</p>
<p>— Bine, până la 1.500 mai trebuiesc încă o mie două sute ; dă și acești bani și vei fi scăpat, iar altminteri vei muri.</p>
<p>— Dar eu n-am nicio para mai mult.</p>
<p>— Nu-i nimic, ai acasă.</p>
<p>Andronachi se înveseli.</p>
<p>— Da, acasă am, dați-mi drumul să mă întorc acasă și vă făgăduiesc că vă voi aduce și banii ceilalți pe care mi-i cereți.</p>
<pb n="56" source="54"/>
<p>— Tot fanariot, tot șarlatanie de fanariot, răspunse Tunsu, dar gândești că vei putea ca să ne înșeli pe noi ?</p>
<p>— Nu, nici nu mă gândesc la aceasta.</p>
<p>— În orice caz, noi vrem să fim siguri, haide, cred că știi să scrii ?</p>
<p>— Știu.</p>
<p>Tunsu făcu un semn și unul din haiduci intră într-o celulă din pământ și se întoarse dupe aceea cu călimară, cu un condei și cu o foaie de hârtie.</p>
<p>— Scrie ce-ți voi zice eu, pronunță Tunsu adresându-se către Andronachi.</p>
<p>Andronachi luă hârtia și începu să scrie:</p>
<p>Tunsu dicta.</p>
<p>„Am mare nevoie de 1,200 lire otomane, dați-le acestui om care vă aduce scrisoare, l-am însărcinat eu."</p>
<p>„Andronachi".</p>
<p>După aceea căpitanul haiducilor căută pe fanariot la mână și găsi un inel.</p>
<p>— Dă acest inel și ți-l voi înapoia, când vei pleca, adăugă Tunsul.</p>
<p>— Bine, zise Andronachi cu o jumătate de voce.</p>
<p>— Nichifor, zise dupe aceea căpitanul, haiducului, du-te la București și fă tot ce știi ca să-ți dea familia acestuia banii cuprinși în bilet.</p>
<p>— În care stradă ?</p>
<p>— Spune adresa dumitale, zise Tunsu ciocoiului.</p>
<p>—Strada Bucur No. 41.</p>
<p>— Bine, observă însă că dacă vei minți cu ceva să știi că ești mort.</p>
<pb n="57" source="55"/>
<p>— M-am gândit la aceasta.</p>
<p>Trei zile în urmă Nichifor se întoarse cu 1,200 lire otomane.</p>
<p>Tunsu luă bani, împărți pe la toți tovarășii săi, dase apoi o sută lire și lui Andronachi ca să aibă de cheltuială până acasă înapoindu-i și inelul cu care s-a servit Nichifor spre a încredința familia lui Andronachi, că în adevăr a fost trimis de către el și în urmă îi dase drumul.</p>
</div>
<div type="chapter" n="7">
<head>La razele lunii.</head>
<p>După ce Tunsu luă banii de la ciocoiul Andronachi, se puseră cu toții pe un chef și cum timpul era frumos începură să cânte și să spună fiecare mai multe povești.</p>
<p>La toate popoarele poveștile au un farmec particular pentru oameni și adesea în ele găsești moralitate și filosofie.</p>
<p>Românilor însă, mai mult ca la orice popor, le plac la culme poveștile și istorioarele.</p>
<p>Când sunt mai mulți la un loc și când gândurile lor sunt liniștite, cea mai mare plăcere pentru ei este a spune cineva diverse întâmplări, fie ele vesele, fie dramatice.</p>
<p>Înserase, luna blondă arunca argintiile ei raze peste pământul întinerit și părea că luminează mai mult frunțile celor 14 voinici, căci 14 erau ei cu toții.</p>
<p>Pe cât era însă luna de grațioasă, pe atâta părea a fi de geloasă.</p>
<pb n="58" source="56"/>
<p>În lungul ei mers pe cerul înstelat, ea își arunca privirile către grupa veselă, dar mai mult dintre toți se uita la o rivală a sa, tot atât de frumoasă și gentilă.</p>
<p>Era Ileana, grațioasa amantă a lui Ioniță Tunsu.</p>
<p>O tăcere profundă domni în întreaga tabără haiducească. Căpitanul lor povestea una din cele mai frumoase istorii ce auzise pe când era paracliser la biserica Sfântul Gheorghe.</p>
<p>Când Tunsu își isprăvi istorioara, o nerăbdare se vede în sufletul fiecăruia.</p>
<p>Toți ar fi dorit să mai audă din acele vesele povestiri.</p>
<p>Ileana a înțeles aceasta și le împlini dorința.</p>
<p>— Stați să vă spun și eu ceva, zise dânsa.</p>
<p>— Să spui, să spui ! strigară cu toții. Numai Tunsu se uită pe sub gene.</p>
<p>Ileana dacă era frumoasă, era totodată și instruită. Tatăl ei, care altminteri era om cu carte o învățase să citească și să scrie și Ileana de atunci citea orice carte ar fi găsit.</p>
<p>Ea asculta pe oricine i-ar fi spus romanțe și-i plăceau așa de mult, încât ar fi stat trei zile nemâncată și nedormită, numai să asculte la romanțe și poate pentru aceea era așa de romantică atât în fapte cât și în gusturi.</p>
<p>În fapte, căci a preferat să fugă și să trăiească în mijlocul unei păduri ; iar în gusturi, pentru că a iubit pe Tunsu, un paracliser și un om nu deloc frumos.</p>
<p>
Dar ce vreți, dacă a fugit este că dorea frumu-
<pb n="59" source="57"/>
sețea naturii, dorea să fie departe de zgomotul lumii. Dacă a iubit pe Tunsu este pentru că a văzut în el un om deștept și brav.
</p>
<p>— Să ascultăm istorioara ! strigară cu toții, să ascultăm istorioara !</p>
<p>O tăcere profundă se făcu atunci.</p>
<p>— Haide, Ileano, zise și Tunsu, spune-ți istorioara căci tu știi multe și frumoase povești.</p>
<p>Ileana se uită spre cer, cerul era înstelat și luna privea galeș spre pământ.</p>
<p>Pe când însă ea voia să-și înceapă povestirea, deodată se vede un om, care fugea în spre direcția unde se afla grupa haiducilor.</p>
<p>Fugea și din când în când se uita înapoi. Fața lui era speriată, ochii rătăciți și părea că caută un loc în care să se ascundă.</p>
</div>
<div type="chapter" n="8">
<head>Potera nimicită.</head>
<p>— Oprește ! strigă Tunsu către unul care fugea.</p>
<p>Înspăimântatul om se opri.</p>
<p>— Voi trebuie să fiți români, zise el răsuflând.</p>
<p>— Dar ce ți s-a întâmplat ? întrebă Nichifor haiducul.</p>
<p>— Nimic, răspunse el, acum n-am timp ca să vă spun, ascundeți-mă undeva dacă aveți bunătatea și în urmă când voi fi scăpat vă voi povesti toată întâmplarea mea, grăbiți-vă sau lăsați-mă să fug.</p>
<p>— Ce ești tu om bun sau rău ? întrebă Tunsu cu o voce răstită.</p>
<p>— Sunt om bun, răspunse el.</p>
<pb n="60" source="58"/>
<p>— Atunci pentru ce vrei să te ascunzi?</p>
<p>— Pentru că mă urmăresc cei răi.</p>
<p>— Află atunci că la noi cei buni află scăpare, pe când cei răi moartea.</p>
<p>Abia aceste cuvinte fură schimbate și de odată apărură doisprezece arnăuți care veneau în fuga mare tot spre direcția pe unde venise și celălalt român.</p>
<p>— Iacă sugrumătorii, strigă fugarul, arătând pe cei doisprezece arnăuți.</p>
<p>Tunsu se uită la ei și cunoscu numai decât că trebuie să fie niște poterași din ceata cârc-Serdarului Panait.</p>
<p>— Puneți mâna pe puști copii, strigă căpitanul haiducilor.</p>
<p>Toți voinicii se sculară și cu armele încărcate se puseră înaintea poterașiior oprindu-le mersul.</p>
<p>Singură Ileana o luă la fugă temându-se ca nu cumva vreun glonț să greșească și să vină astfel a se opri în frumosul ei piept.</p>
<p>Poterașii când văzură o sumedenie de oameni stând înaintea lor și toți voinici unu și unu, se opriră pe loc, fără a cuteza să dea nici cu puștile.</p>
<p>— Foc ! strigă deodată Tunsu, profitând de ocazie, până ce nu ne vor lua înainte grecoteii.</p>
<p>Atunci pădurea răsună de o salvă de puști și nouă dintre poterași căzură la pământ pe când ceilalți voiră să o ia la fugă.</p>
<p>Deodată însă un alt corp de poterași se arătă pe dupe umbra arborilor.</p>
<p>
Tunsu îl văzu și fiindcă nu se putea bate piept
<pb n="61" source="59"/>
la piept cu toată acea armie ce venea, își împrăștia numaidecât haiducii pe după spatele pomilor, pândind de acolo trecerea poterașilor.
</p>
<p>— Îndată ce veți zări pe poterași, să dați foc și vedeți ca să nu greșiți deloc.</p>
<p>— Lasă pe noi căpitane, răspunseră haiducii într-o voce și cu toții se ascunseră pe după arbori pândind de acolo ca vânătorii iepurii.</p>
<p>Câteva minute numai și poterașii sosiră ; ei erau mulți de tot și în urma lor venea fumând tutun dintr-un ciubuc lung cârc-serdarul Panait.</p>
<p>El era un om scurt și gros, mustățile le avea lungi iar ochii mici, încât păreau a fi niște piroane înfipte în fundul capului.</p>
<p>
Era urât cu totul, dar ceea ce-l făcea să fie și mai hidos era burta lui cea mare, care între fanarioții poterași devenise proverbială :
<hi rend="italics">burta lui Panait</hi>
.
</p>
<p>Câțiva pași făcură în spre locul unde fusese mai înainte lupta și fanarioții se opriră.</p>
<p>— De unde sunt aceste cadavre ? se întrebară ei, cine le-a adus aici, sau cum au căzut, trebuie să fi fost o luptă între dânșii și vreo ceată de haiduci.</p>
<p>Abia însă aceste cuvinte fură pronunțate și mai multe detunături de pușcă făcură să cadă mai mulți dintre compatrioții omorâților, peste cadavrele lor.</p>
<p>Panait, care se afla în urmă, îndată ce auzi detonările o luă iute la fugă și o tuli tot pe după arbori luând drumul pe unde a venit, până ce a ieșit afară la câmp liber.</p>
<p>Poterașii rămași fără căpetenie se luptară și ei în neștirea lui Dumnezeu, fără a ști cu cine se luptă.</p>
<pb n="62" source="60"/>
<p>Haiducii trăgeau într-una și nimereau tot în carne vie, pe când poterașii își înfigeau gloanțele în arborii seculari din care se compunea bătrâna pădure.</p>
<p>Chiar când ar fi văzut poterașii poziția haiducilor, tot le era peste putință ca să-i atace, căci n-aveau decât să se întoarcă împrejurul arborului și să împuște pe vrășmaș.</p>
<p>Ar fi trebuit, ca fanarioții să fie vorbiți între dânșii, să facă și ei un plan de luptă și numai astfel să poată ca să atace pe voinicul Tunsu și pe voinicii lui.</p>
<p>În modul însă în care veneau poterile ca să prindă pe haiduci, care stăpâneau aproape toate pădurile, nu numai că nu prindeau pe haiduci, dar din contra ei erau prinși și trimiși în lumea cealaltă.</p>
<p>Așa și cu poterașii cârc-serdarului Panait.</p>
<p>El fugise și tot ca și dânsul începeau să fugă și ostașii lui unul câte unul din lumea aceasta.</p>
<p>Cu toate acestea ei erau mulți la număr și Tunsu văzu cu durere cum trei dintre cei mai buni volnici ai săi căzură la pământ fiind loviți în cap de gloanțele inamicilor.</p>
<p>Pentru întâia dată acum se înspăimântă vestitul paracliser haiduc.</p>
<p>El ar fi voit ca să-și tragă cuțitul și ca un leu să se repeadă printre nelegiuiții fanarioți care curgeau ca ploaia din toate părțile.</p>
<p>Dar ce-ar fi putut face el, unul singur în contra a o sută de inamici.</p>
<p>La asta însă nu se mai gândește românul când este înfuriat.</p>
<pb n="63" source="61"/>
<p>Tunsu slobozi deodată două pistoale în tabăra poterașilor, își trase apoi ascuțitul său cuțit și voi să se arunce în vârtejul cel mare al gloanțelor.</p>
<p>Deodată însă apăru înaintea sa figura blândă a frumoasei Ileana.</p>
<p>Ea păru că-i zice: Stai ce vrei să faci? murind tu nu mă lași pe mine singură, fără niciun ajutor în mijlocul acestui codru fără margini.</p>
<p>Căpitanul haiducilor îsi stăpâni furia sângelui său și slobozind mereu la focuri alergă de la un pom la altul, pe unde se aflau vitejii săi tovarăși îmbărbătându-i și zicându-le că mai bine să moară cu toții decât spurcatele lifte străine să-i omoare cu mâinile lor când vor cădea prinși.</p>
<p>Dumnezeu singur părea atunci că voiește să vină în ajutorul acestor români apărători ai neamului lor.</p>
<p>Deodată se făcu întuneric.</p>
<p>Luna, care până atunci revărsă gingașele sale raze luminând crâncenul locaș de luptă, îngrozită de atâta sânge, care udă pământul dându-i coloarea roșie, se ascunse în spatele unor deși nori de ploaie.</p>
<p>Tunsu mulțumi creatorului.</p>
<p>Toți haiducii se îmbărbătară la acest neașteptat ajutor al providenței divine.</p>
<p>Ei își schimbară locurile ascunzându-se după alți arbori.</p>
<p>Acum lupta eră mult mai fioroasă ; poterașii cădeau în snopuri loviți de gloanțele eroilor haiduci.</p>
<p>
Un gemet surd și înăbușit, amestecat cu detună-
<pb n="64" source="62"/>
turile puștilor și ale pistoalelor ieșia din pieptul nimiciților fanarioți.
</p>
<p>Era aproape miezul nopții, lupta însă nu se curmase și din rândurile haiducilor nu mai cădea acum niciunul.</p>
<p>De odată cerul începu să se zguduie ; pământul răspunse prin ecoul său gigant și o ploaie furtunoasă începu să cadă udând fețele asudate ale luptătorilor.</p>
<p>Sângele acum începu să se spele și să fie dus în șiroaie împreună cu apa care se scurgea pe după rădăcinele înalților arbori.</p>
<p>Fanarioții se înspăimântară, ei nu știau ce să mai facă, nici pe unde să apuce ca să scape cu viață.</p>
<p>Bubuia cerul, bubuia și pământul.</p>
<p>Tocmai târziu de tot se dezmeticiră renegații fii ai Pindului, oameni lipsiți de orice simțământ de umanitate și începură să fugă în toate părțile.</p>
<p>Se făcuse ziuă, haiducii încă descărcau la focuri, căci întunericul nu-i lăsase să vadă fuga inamicilor, crezând că poate isprăvind focurile s-or fi strâns grămadă așteptând ca urgia cerului să înceteze odată cu urgia voinicilor fii ai codrului.</p>
<p>Acum încetase și ploaia, soarele răsări pe cerul încă tulburat și trist arunca razele sale asupra nenumăratelor cadavre a poterașilor.</p>
<p>Viteji erau haiducii și sfântă era lupta lor.</p>
<p>Bârfitorii neamului românesc zic că acești copii născuți pentru a fi pururea neatârnați nu erau decât niște hoți, care căutau să jefuiască.</p>
<p>
Rușine lor ! Haiducii, din contra erau adevărații
<pb n="65" source="63"/>
fii ai străbunului Traian, erau tot din neamul eroului, care a avut de tată pe Martie, zeul războiului și al vitejiei și care a fost hrănit cu laptele de lupoaică !
</p>
<p>În acele timpuri de grea durere, când țara românească zăcea sub asupritorul jug al străinului, atunci pe când țăranul nu mai avea nici ce mânca și când în vatră nu-i mai rămăsese nici cenușă, se găseau câte unii din fiii acestei țări, care disperați de mizerie, văzând că cuțitul le-a ajuns până la os, că ziua mare sunt furați de niște hoți, pe care barbara Turcie îi trimitea pe capul lor, văzând că dreptate nu mai pot găsi nicăieri, căci pretutindeni, toți oamenii puterii și ai dreptății de la Domn și până la cel din urmă dregător nu erau decât niște străini, lepădături ale Fanarului, destinați pentru pradă și care nu aveau altă deviză decât a prăda ; văzând aceste toate zic, se găseau unii care luau codrii și cu răzbunarea în inimă omorau și despuiau pe orice străin ar fi găsit în disperata lor cale.</p>
<p>Numai acești haiduci au mai putut oarecum pune frâu desfrâului inamicilor poporului nostru, numai acești haiduci ai codrului au mai putut băga o doză de groază în inima atâtor lighioni sălbatice, care se îngrămădeau în țara noastră mult mai mult și mult mai rău de cum se îngrămădesc astăzi fiii lui Israel : evreii !</p>
<p>
Numai acel care s-a ocupat cu istoria suferințelor poporului român din timpul Turcilor și Fanarioților, numai acela care ar fi auzit suspinele fraților săi și ar fi văzut lacrimile lor cum cădeau fără ca să poată găsi vreo mângâiere, numai acela care ar
<pb n="66" source="64"/>
  fi stat la o parte, fără a avea nicio putere de ajutor, când ar fi văzut cum mireasa este răpită din brațele mirelui, cum părintele trebuia să se despartă de fiicele sale, destinate a fi jucăria pasiunilor a unor scelerați, numai acela care ar fi auzit tânguirile bătrânului care murea de foame și de frig, căci i se răpise tot ce avusese, numai acela s-ar uni cu noi și împreună cu noi ar arunca o anatemă, mult mai dreaptă și mai sfântă de cât aceea a Papilor, asupra cenușei a miilor de călăi, care ne-au călcat și pătat pământul prin crimele lor!
</p>
<p>În contra acestora luptau haiducii, pe aceștia omorau și despuiau, pe când pe români, pe frații lor îi iubeau, iar la nevoie și după puterea lor îi ajutau...</p>
<p>Potera era acum nimicită cu totul. Tunsu își strânse voinicii scăldați în sânge și intrând cu toții în peștera făcută de dânșii și pe care nimeni altul n-ar fi putut-o descoperi decât ei, chemară pe acel fugar, care în seara trecută se opri ca să ceară ajutorul lor.</p>
<p>— De unde ești tu ? întrebă căpitanul haiducilor.</p>
<p>— Din București, răspunse el.</p>
<p>— Ce căutai pe aici ?</p>
<p>— Am fost la munte unde am o turmă de oi. Voind să fac un alt negoț, am vândut mica mea turmă la un cioban din Transilvania, iar eu mă întorceam spre casă. Nu știu cum, dar acei poterași aflară aceasta.</p>
<p>
— Măi cap de bou, mi-au zis ei, tu ai bani la tine, vei trece prin pădure și te vei întâlni cu hoții de haiduci ; dă-ne banii ca să ți-i strângem noi și spu-
<pb n="67" source="65"/>
ne-ne unde vrei să te duci, când vei ajunge la locul tău ți-i vom înapoia.
</p>
<p>Eu aveam idee și despre haiduci și despre acești poterași, care în loc de a păzi lumea de răufăcători, se mulțumesc mai bine să fure ei și n-am voit să le împlinesc dorința.</p>
<p>Eram tocmai la marginea pădurii. Dacă au văzut că stau la îndoială, au alergat ca să mă prindă și să-mi ia banii cu sila. Atunci m-am pus pe fugă, așteptând ca Dumnezeu să-mi arate vreun drum de scăpare și din norocire m-am întâlnit cu voi. O, dar cu ce vă pot fi recunoscător, căci ca să fiu eu scăpat a trebuit ca să vă bateți cu atâția sălbatici, a trebuit ca să pieriți desigur mulți din voi !</p>
<p>— Nu-i nimic frate, răspunse Tunsu, asta e meseria noastră: să curățăm țara de asemenea viespi veninoase.</p>
<p>— Nu, pronunță românul; eu mă voi ruga întotdeauna tatălui ceresc pentru voi și fiindcă n-am altă putere iacă, această pungă v-o las vouă ; dacă voi nu erați, eu tot trebuia s-o pierd și poate că împreună cu dânsa și viața mea.</p>
<p>Și zicând acesta cuvinte, scoase din sân, toți banii ce avea si-i dase în mâna lui Tunsu.</p>
<p>Tunsu nu voi să-i primească, dar văzând stăruințele lui îi primi.</p>
<p>— Acum, continuă străinul, o să-mi dați voie să vă fac o mică rugăminte.</p>
<p>— Vorbește, îi răspunse căpitanul.</p>
<p>— Nu știu dacă rugămintea mea va fi primită ori nu, dar voi încerca.</p>
<fw>Ion Tunsu, căpitan de haiduci. 5</fw>
<pb n="68" source="66"/>
<p>— Spune, și dacă va sta în puterea noastră îți vom face orice vei voi.</p>
<p>— Da, în puterea voastră și numai în a voastră, numai voi puteți să-mi împliniți dorința care de aseară îmi arde pieptul.</p>
<p>— Vorbește, vorbește, zise încă o dată căpitanul haiducilor, și fii sigur că vei dobândi tot ce vei cere.</p>
<p>Atunci românul se mai gândi puțin, părea că stă la îndoială, dacă trebuie să spună sau nu acele cuvinte.</p>
<p>În cele din urmă însă hotărându-se, zise cu o voce convingătoare :</p>
<p>— Vreau să mă fac haiduc, vreau să fiu întotdeauna cu voi, care mi-ați scăpat viața. N-am părinți, n-am rude, n-am pe nimeni, de astăzi însă voi avea frați și frații mei veți fi voi. Ca și voi voi lupta și eu contra fiarei străine, ca și voi voi apăra pe cât voi putea sâmburele naționalității noastre.</p>
<p>— Fii bun primit ! strigară haiducii într-o voce.</p>
<p>— Te primim, zise și Tunsu.</p>
<p>Atunci un alt haiduc ridică o ploscă cu vin și i-o dase zicându-i :</p>
<p>— Bea, asta este ținta noastră : cât vin va bea fiecare din noi în viața sa, tot atâta sânge străin să verse, cât va trăi.</p>
<p>Românul luă plosca și în sănătatea tuturor haiducilor și a căpitanului, bău o parte din vin.</p>
<p>— Cum te numești tu frate ? îl întrebă Tunsu în urmă.</p>
<p>— Niță, răspunse el.</p>
<pb n="69" source="67"/>
<p>— Câți ani ai ?</p>
<p>— Douăzeci și trei.</p>
<p>— Ai fost până acum însurat ?</p>
<p>— Nu.</p>
<p>— Ai de gând să te mai însori ?</p>
<p>— Singur nu știu, dar cred că nu.</p>
<p>— Vezi că cine intră la noi ca haiduc trebue să fie haiduc, zise Tunsu.</p>
<p>— Știu aceasta și de aceea voiesc și eu ca să mă fac haiduc.</p>
<p>— Bine.</p>
<p>Și căpitanul haiducilor zicând aceste cuvinte luă o încingătoare de curea cu care îi legă mijlocul, îi înfipse apoi două pistoale și un cuțit și-i zise :</p>
<p>— De acum ești haiduc, fiind în unire cu noi vei fi fratele nostru, fiind în dezunire vei fi mort.</p>
<p>Niță era acum haiduc. Toți noii săi tovarăși începură să-l iubească.</p>
<p>El era un om blând, dar deștept. Fruntea lui lată ca de patru degete era puțin încrețită, cea ce arăta că era un om gânditor.</p>
<p>Era de o statură înaltă, avea ochii albaștri și părul care îi ondula pe un spate mare, blond.</p>
<p>Mustățile lungi și deasemeni blonde, dinții albi, buzele carmenii, trăsurile feței regulate, iată portretul lui Niță, fostul cioban și prezentul haiduc.</p>
<p>Era un tânăr fermecător. Ileana se uită lung la el, și departe de a avea ideea ca să înșele pe amantul ei, nu găsea însă niciun inconvenient de a nu privi și a iubi chiar cu o afecțiune rece pe acel nou venit.</p>
<p>Ileana era femeie și toate femeile sunt astfel.</p>
<pb n="70" source="68"/>
<p>Veniră ceasurile douăsprezece, era timpul prânzului. Doi din haiducii care în acea zi erau de rând întinseră într-o altă despărțitură a peșterii o masă mare aruncând pe ea trei miei fripți.</p>
<p>Haiducii se așezară cu toții la masă. Niță se puse între Tunsu și între Ileana amanta sa.</p>
<p>Nu se știe dacă este adevărat, dar unul dintre haiduci zise unui alt prieten al său, după ce s-au sculat dela masă, că în timpul mesei ar fi văzut frumosul picior al Ilenei, călcând pe acela al lui Niță.</p>
</div>
<div type="chapter" n="9">
<head>Tunsu răpește de la unii și dă la alții.</head>
<p>Trecuseră mai multe luni de la venirea lui Niță în tabăra haiducilor.</p>
<p>Acum era iarnă, Tunsu rămăsese fără bani.</p>
<p>Pe lângă asta, în toate satele era o foamete cumplită.</p>
<p>Mulți dintre țărani ajunseseră să moară chiar de foame.</p>
<p>— Căpitane, zise într-o zi Tudor lui Tunsu, nu avem provizie, ce vom face ? Din ciocoi nu mai trece niciunul pe la noi și banii ce mai aveam pentru a trece iarna i-ai împărțit pe la săraci. Încă câteva zile și vom muri de foame !</p>
<p>— Tu în totdeauna ești mic la suflet, zise căpitanul cu un accent supărat.</p>
<p>
— Nu sunt mic, căpitane, tu singur știi că în fața luptelor niciodată nu m-am dat înapoi și știi deasemenea că de aș avea acum atâția sfinți câți străini
<pb n="71" source="69"/>
am trimis pe lumea cealaltă apoi aș fi cel mai bogat din țara românească, dar ce vrei, când văd că sărăcia ne-a copleșit, nu pot decât să mă tem.
</p>
<p>— Numai în timpuri de nevoie se poate deosebi cel slab de cel tare, haide fii pururea haiduc, dar nu muiere.</p>
<p>Tudor deși nu putu să fie deloc convins de cuvintele căpitanului său, ca să nu-l supere însă mai mult ieși afară lăsându-l singur în chiliuța sa.</p>
<p>Atunci Tunsu se puse pe gânduri.</p>
<p>— Îmi trebuIe bani, își zise el ; dar bani voi găsi.</p>
<p>Eși apoi afară și-și chemă tovarășii.</p>
<p>— BăIeți, le zise el, pregătiți-vă caii și luați cu voi arme și încărcături, căci trebuIe să plecăm.</p>
<p>— Unde ? întrebă unii dintre haiduci.</p>
<p>— Acolo unde vă voi duce eu.</p>
<p>Haiducii se supuseră și jumătate de oră în urmă toți erau gata.</p>
<p>Tunsu încălecă un cal roib și în fruntea voinicilor o luă la fugă urmat de ai săi.</p>
<p>Pe la asfințitul soarelui haiducii erau la marginea satului C...</p>
<p>Aici era un boIer fanariot, bătrân și cel mal nelegiuit.</p>
<p>În tinerețea sa făcuse multe. Zeci de fete au ajuns pe drumuri din pricina sa și mulți dintre săteni ajunseseră în sapă de lemn fiind despuiați de acest barbar străin.</p>
<p>Tunsu știa aceasta și el venea acum.</p>
<p>
Scopul căpitanului de haiduci era să-l omoare, și
<pb n="72" source="70"/>
să-i ia toți banii. Din nenorocire însă tocmai în ziua acea fanariotul lipsea de acasă.
</p>
<p>El se dusese cu câteva zile mai înainte la Constantinopol lăsând în locu-i pe femeia sa, o fată de român.</p>
<p>Ea era de o frumusețe rară și încă tânără pe când răpitorul ei era un om care ar fi numărat la șeaptezeci de ani aproape.</p>
<p>De douăzeci de ani erau ei însurați ; când s-a măritat, ea nu împlinise nici paisprezece ani, și în tot timpul acesta n-au putut dobândi decât o singură fiică care acum era în etate ca de optsprezece ani.</p>
<p>Ea se numea Eleonora și era tot atât de frumoasă ca și muma sa.</p>
<p>Tot satul iubea pe frumoasa proprietăreasa a moșiei, și o iubeau cu atât mai mult, cu cât urau pe bătrânul și nelegiuitul ei bărbat.</p>
<p>Abia Tunsul ajunse la marginea satului și vestea se răspândi numaidecât de către niște țărani, care se aflau la câmp.</p>
<p>— Vine Tunsu, vine Tunsu ! răsuna în toate părțile.</p>
<p>Femeile se ascundeau prin casă strângându-și copilașii lângă sânurile lor, ușile se închideau și zăvoreau pretutindeni, numai românii cei tineri, flăcăii satului, care știau cine-i Tunsu și cui poate face el rău, stăteau afară pe prispă așteptând cu nerăbdare venirea sa.</p>
<p>Nu era tot astfel însă și în curtea boierească.</p>
<p>Acolo se făceau pregătiri de război.</p>
<pb n="73" source="71"/>
<p>Slugile proprietarului moșiei, care nu erau decât tot fanarioți, își încărcară armele așteptând minutul de luptă.</p>
<p>Erau siguri că Tunsu nu vine în sat de cât numai pentru ei.</p>
<p>Casele boierești erau împresurate de ziduri groase, cu toate astea porțile erau puțin vechi.</p>
<p>Trebuie să spunem de asemenea că și biserica satului se afla tot în acea curte.</p>
<p>Câteva minute încă și Tunsu, împreună cu haiducii săi intrară în sat.</p>
<p>Atunci se prezintă o priveliște din cele mai frumoase.</p>
<p>Toți tinerii satului ieșeau înaintea sa și aruncând căciulile în vânt strigau :</p>
<p>— Trăiască Tunsu, căpitan de haiduci.</p>
<p>Iar alții ziceau :</p>
<p>— Trăiască haiducii lui Tunsu.</p>
<p>Ioniță trecu în mijlocul acestor aclamări și nu se opri decât la poarta curții boierești.</p>
<p>Poarta era închisă.</p>
<p>Fanarioții îndată ce văzură că haiducii sunt aproape, pierdură tot curajul ce-l aveau mai înainte și neștiind ce să mai facă se ascunseră cu toții în turnul bisericii.</p>
<p>Singură disperata proprietăreasă împreună cu frumoasa ei fiică rămaseră în casă, ascunzându-se în iatacul cel mai mic din fund.</p>
<p>— O, mamă ! zicea gingașa copilă, dacă cumva hoții vor intra până aici, ce ne vom face oare ?</p>
<pb n="74" source="72"/>
<p>— Ne vor omorî ! răspunse muma umplând-o de sărutări.</p>
<p>— Nu, dragă mamă, voi cădea în genunche și voi cere de la ei grațierea vieții tale.</p>
<p>— O, draga mamei, tu ești tânără și frumoasă și pe tine nu te vor omorî, ci te va lua vreunul din ei cu dânsul ca să-i fii amanta lui, căci astfel au ei de obicei a face unde găsesc fete frumoase. Eu însă voi muri.</p>
<p>— Cum să mori tu scumpă mamă și eu să mai trăiesc ! o, asta nu se poate, sau pe amândouă ne vor ierta, sau amândouă vom muri odată.</p>
<p>Și copila plângând îmbrățișă pe muma sa și o sărută cu iubirea unui copil inocent.</p>
<p>Pe când însă această scenă tristă se reprezenta în fundul caselor boierești, pe când o mumă și o fiică așteptau moartea sau scăparea lor, o altă scenă și mai tristă se reprezenta afară.</p>
<p>Haiducii îndată ce ajunseră lângă curtea boierească găsiră porțile închise.</p>
<p>Tunsu se uită atunci în sus și văzu turnul bisericei plin de fanarioți.</p>
<p>Numai decât își luă căpitanul pușca de pe umăr, ochi în unul din acele slugi care se ascunseră de frica morții și dând foc doborî pe unul din ei la pământ.</p>
<p>Era ceva trist și comic totodată să vezi cum un om vine învârtindu-se din turnul unei biserici, spre a cădea la pământ unde trebuia să devie țărână.</p>
<p>
Haiducii luând exemplu de la căpitanul lor, întin-
<pb n="75" source="73"/>
seră și ei puștile și vreo zece din cei suiți în turn căzură la pământ.
</p>
<p>Aceasta văzând fanarioții se coborâră cu toții jos și venind deschiseră porțile și căzură în genunchi cerând iertare.</p>
<p>Tunsu fără să le dea vreun răspuns, trecu înainte cu calul său urmat fiind de toți haiducii săi.</p>
<p>— Descălecați, zise el tovarășilor lui, îndată ce ajunseră lângă ușa caselor boierești,</p>
<p>Haiducii descălecară și cu toții au intrat înăuntru lăsând singur unul care să păzească caii.</p>
<p>Ei gândeau că vor găsi aci pe bătrânul fanariot, dar în zadar.</p>
<p>Oriunde treceau, odăile erau goale, nicio țipenie de om nu se auzea.</p>
<p>Astfel străbătură ei odaie cu odaie fără a găsi pe nimeni și fără a atinge niciunul din obiectele prețioase ce întâlneau.</p>
<p>Când însă ajunseră în cea din urmă odaie, care tot deodată era și iatacul de culcare al acestor două femei, găsiră aici ghemuite într-un colț și plângând pe frumoasa copiliță și pe muma ei.</p>
<p>— Dumnezeule, vino în ajutorul nostru ! exclamă gingașa fată.</p>
<p>Când însă aceste cuvinte fură terminate Tunsu se apropie de dânsa și apucând-o de mână îi zise :</p>
<p>— Spune ! unde este bărbatul tău ?</p>
<p>Tonul cu care vorbi căpitanul haiducilor era surd și rece.</p>
<p>Femeia începu să tremure și mai mult, pe când fata căzu în nesimțire, leșinată.</p>
<pb n="76" source="74"/>
<p>— Vorbește, sau vei muri, zise din nou Tunsu tot cu acea voce aspră.</p>
<p>— Bărbatul meu nu-i acasă, răspunse ea abia articulând.</p>
<p>— Dar unde-i ?</p>
<p>— La Contantinopol.</p>
<p>— Minți ! strigă haiducul.</p>
<p>— Vă spun tot adevărul, nu mint deloc, adăugă femeia mai mult pierdută.</p>
<p>— Dar dacă îl vom găsi ascuns pe aici ?</p>
<p>— Să mă omorâți, zise ea.</p>
<p>— Bine.</p>
<p>Și Tunsu pronunțând cu un ton mai scurt acest cuvânt începu să caute prin toate dulapurile, prin toate scrinurile că doar l-o găsi.</p>
<p>— Mii de draci ! bombăni el, am venit mai mult ca să omor pe acest nelegiut și acum tocmai pe el nu-l pot găsi.</p>
<p>După aceea se întoarse iar spre femeia fanariotului.</p>
<p>În tot timpul acesta, Niță, frumosul haiduc, se apropie de fata leșinată, luă puțină apă, o stropi ușor pe față și astfel putu face ca să o deștepte din acel somn mortual.</p>
<p>— Ce ai ? o întrebă el.</p>
<p>— Mama, unde e mama ! exclamă copila deschizând ochii.</p>
<p>— Iacă, privește-o, ea e aci lângă dumneata.</p>
<p>— Omorâți-mă pe mine, zise ea cu o voce rătăcită, și lăsați viața bunei mele mame.</p>
<p>— Nu vom omorî pe nimeni, zise Niță.</p>
<pb n="77" source="75"/>
<p>În timpul acesta Tunsu își întoarse ochii către dânsa. El era atât de crunt încât fata scoase un țipăt și ar fi căzut jos, dacă n-ar fi fost susțintă de voinicul Niță.</p>
<p>— Cine e acesta ? întrebă ea după câteva minute, de ce se uită el așa de crunt ? de ce ochii lui sunt atât de sălbatici ?</p>
<p>— E un tovarăș d-ai noștri, răspunse haiducul.</p>
<p>— O, dar dânsul trebue să aibă o inimă rea, el va omorî poate și pe muma mea !</p>
<p>— N-avea nicio frică frumoasă copilă, muma dumitale ca și dumneata veți trăi.</p>
<p>— Dumnezeule, ai îndurare ! și oprește mâna acelui care se va ridica asupra mumei mele.</p>
<p>Aceste cuvinte zicând copila ochii i se umplură de lacrimi șl corpu-i gingaș începu să tremure ca o vargă bătută de vânturi.</p>
<p>— Fii liniștită, n-avea nicio teamă, îi șopti Niță până ce nu voi porunci eu nimeni nu se poate atinge de muma dumitale.</p>
<p>— Cum, în puterea ta stă viața mumei mele ?</p>
<p>— Da, fără mine nimic nu se poate face.</p>
<p>— O, atunci ea este scăpată ?</p>
<p>— Desigur, nici un rău nu veți suferi de la noi.</p>
<p>Copila aceste cuvinte auzind căzu în genunchi înaintea haiducului, care o sculase din leșin și cu o voce tristă, dar mai dulce ca a unui înger zise :</p>
<p>— Cu ce pot să-ți fiu recunoscătoare?</p>
<p>— Liniștindu-te și nemaifiindu-ți frică vei face cel mai mare lucru pentru mine.</p>
<p>
Tocmai acum copila privi mal lung la fața fru-
<pb n="78" source="76"/>
mosului haiduc, tocmai acum observă acele trăsuri regulate, acei dinți albi și tari ca oțelul.
</p>
<p>Ea se sculă din genunchi, se apropie de el și își rezemă capul ei obosit de umărul lui.</p>
<p>Frumoasa fată vedea în el un salvator, un geniu bun.</p>
<p>Tunsu căutase pretutindeni, dar nu găsi nicăieri pe bătrânul fanariot.</p>
<p>— Ah ! nu cumva voi fi înșelat ? își zise el ; nu cumva spurcatul va fi aici ascuns cine știe pe unde și eu nu-l pot găsi ?</p>
<p>Zicând aceste cuvinte, stase puțin pe gânduri.</p>
<p>— Încă un mijloc, zise el, și voi afla adevărul. Apoi apropiindu-se de proprietăreasa moșiei, întrebă :</p>
<p>— Unde zici că a plecat nelegiuitul tău de bărbat ?</p>
<p>— La Constantinopol.</p>
<p>— De mult ?</p>
<p>— De șaptesprezece zile.</p>
<p>— Și când se va întoarce ?</p>
<p>— În săptămâna cea mare.</p>
<p>— Bine, voi afla acum tot adevărul.</p>
<p>După aceea luă pe trei din haiduci cu sine, coborî cele cinci scări făcute din lemn și ieși în curte.</p>
<p>— Să vie încoace oamenii din această curte, zise el.</p>
<p>Numaidecât fanarioții care fură iertați atunci pe când veniră de se plecară, se arătară înaintea lui.</p>
<p>— Ascultați, le zise Tunsu, am să vă întreb ceva, căutați să-mi spuneți adevărul.</p>
<p>— Vom spune, răspunseră fanarioții.</p>
<p>— Cel care va spune un cuvânt mincinos, va fi mort.</p>
<p>— Să fie cine va minți, răspunseră încă odată lepădăturile fanarului.</p>
<pb n="79" source="77"/>
<figure>
<ab>Lupta din pădure a haiducilor cu poterașii.</ab>
</figure>
<pb n="80" source="78"/>
<p>— Stăpânul vostru e aci ? întrebă atunci Tunsu.</p>
<p>— Nu.</p>
<p>— O fi poate prin sat ?</p>
<p>— Nu.</p>
<p>— Unde-i dar ?</p>
<p>— La Constantinopol, răsunară mai multe voci.</p>
<p>— A plecat de mult ?</p>
<p>— Nu tocmai așa de mult.</p>
<p>— Câte zile sunt de atunci ?</p>
<p>— Șaptesprezece, răspunseră cu toții într-o voce.</p>
<p>— Întocmai după cum mi-a zis și femeia, își zise Tunsu în gând.</p>
<p>— Și când se va întoarce ? întrebă iarăși căpitanul haiducilor.</p>
<p>— Nu știm, se auziră atunci mai multe voci.</p>
<p>Dar imediat după aceaa se auzi o altă voce zicând :</p>
<p>— Știu eu.</p>
<p>— Vorbește, dacă-i așa, rosti Tunsu, când va veni stăpânul tău ?</p>
<p>— Cu câteva zile înainte de Paști. Eu sunt fecior în casă și astfel am auzit vorbindu-se.</p>
<p>— Prea bine, zise Tunsu.</p>
<p>După aceste întrebări făcute, căpitanul haiducilor se convinse îndeajuns că fanariotul lipsea de acasă și întorcându-se iarăși la femeia lui, îi zise :</p>
<p>— Dă-ne acum toți banii câți aveți, căci avem nevoie mare.</p>
<p>— Veniți după mine, le zise ea, fără a mai face nicio obiecție.</p>
<p>Tunsu și cu haiducii săi se luară după femeia fanariotului și trecură într-o altă odăiță mică unde se afla lada cu bani.</p>
<pb n="81" source="79"/>
<p>Singur Niță și cu frumoasa copilă rămaseră tot în acea casă.</p>
<p>Când frumoasa copilă se văzu singură cu un străin, numai atunci putu să înțeleagă că capul ei este rezemat de umărul unui bărbat șl ridicându-l cu sfială, își cunoscu greșeala sa și numaidecât fața ei deveni purpurie.</p>
<p>Atunci Niță căzu în genunchi înaintea ei și îi zise :</p>
<p>— Oh ! îngerașule ! astăzi te-am văzut și de astăzi simt că te iubesc și că te voi iubi în toată viața mea. Știu că iubirea mea e nebună, căci niciodată poate nu voi mai avea fericirea ca să te mai văd, dar te rog în zilele dumitale gândește-te câteodată și la mine !</p>
<p>Zicând aceste cuvinte Niță se sculă în picioare și apropiindu-se de dânsa o strânse ușurel la pieptul său.</p>
<p>— Voinicel, îi zise atunci ea, cât voi trăi mă voi ruga lui Dumnezeu ca să mi te dea ție.</p>
<p>Când aceste cuvinte fură sfârșite, haiducii se întoarseră.</p>
<p>— Acum rămâneți sănătoase, zise Tunsu femeilor, când vom mai veni să vă găsim cu bine.</p>
<p>Niță se despărți și el de frumoasa copilă, după ce mai întâi îi aruncă o ochire lungă și tristă.</p>
<p>Când haiducii intrară pe la mijlocul satului, găsiră tot pe acei flăcăi, care urau și chiuiau aruncând căciulile în aer.</p>
<p>Ei știau care este venirea haiducilor.</p>
<p>— Stați, zise deodată Tunsu.</p>
<p>Toți haiducii se opriră.</p>
<p>— Flăcăilor, ia veniți încoace, zise el în urmă către acei voinici care se veseleau.</p>
<pb n="82" source="80"/>
<p>— Pentru ce vă bucurați voi atâta?</p>
<p>— Pentru că știm că ai venit ca să pedepsești pe acel crud grecotei, care de atâția ani suge sângele nostru și al părinților noștri.</p>
<p>— Cine e cel mai bătrân din satul vostru ? întrebă Tunsu.</p>
<p>— Moș Marin, răspunseră flăcăii.</p>
<p>— Aduceți-l aici.</p>
<p>Numaidecât câțiva dintre flăcăi o luară la fugă și după câteva minute se întoarseră cu un om bătrân șl slab.</p>
<p>— Știi tu cine sunt eu ? îl întrebă căpitanul haiducilor, după ce se uită lung la el.</p>
<p>— Nu, răspunse bătrânul.</p>
<p>— Mă numesc Tunsu.</p>
<p>— Acum știu, zise bătrânul cu un ton slab, dar ce voiești dela mine ?</p>
<p>Atunci Tunsu băgă mâna în chimirul său și scoțând o pungă cu bani i-o dase în mână, zicându-i :</p>
<p>— Iacă dau în seama ta acești bani : o sută de galbeni vei opri pentru tine, iar restul îi vei împărți deopotrivă la toți oamenii din acest sat, m-ai înțeles?</p>
<p>— Dumnezeu să-ți ajute, zise bătrânul luând punga și îndreptându-se spre mica-i căsuță.</p>
<p>După aceea Tunsu dădu bici calului și peste câteva minute haiducii erau afară din sat, pășind la drept tot pe același drum pe care veniseră.</p>
<p>— Ia m-ascultă, măi Niță, zise Tunsu, știi că era frumoasă fețica aia de la fanariot ?</p>
<p>— Ba că să zici, căpitane, răspunse haiducul.</p>
<p>— Ș-apoi, mi se pare, nu se uita tocmai cu ochi buni la tine ; nu știu de ce ?</p>
<pb n="83" source="81"/>
<p>— De, căpitane, femeile și mai cu seamă fetele au felurimi de gusturi.</p>
<p>— Și mi se pare, dacă nu mă înșel, că nici tu nu tocmai voiai să o privești ; îți părea nu știu cum, ai ?</p>
<p>— Ba te înșeli, căpitane, mie îmi păru destul de frumoasă.</p>
<p>— Cu toate că tu ești destul de frumos, dar eu cred că ea ar fi dorind să moară decât să se întâmple să te mai vadă o dată în ochi.</p>
<p>— Ba te înșeli și aici, căpitane. Ceva încă mai mult, ea mi-a făgăduit că se va ruga lui Dumnezeu ca să mă ia pe mine.</p>
<p>— Mai știi ! pronunță Tonsu, apoi vesel de izbânda sa lovi puțin cu palma umărul calului său și începu să cânte încet :</p>
<p>— Slavă Tatălui și Fiului și Sfântului Duh...</p>
</div>
<div type="chapter" n="10">
<head>Banul Filipescu.</head>
<p>
După ce... împărți cea mai mare parte din banii luați de la fanariotul din moșia despre care vorbirăm puțin mai sus, se retrase iarăși în pădurea în care îi găsirăm întotdeauna luptând cu nelegiuitele
<choice>
<sic>poteci</sic>
<corr></corr>
</choice>
.
</p>
<p>Iarna însă era grea șl banii haiducilor se isprăviră în scurt timp.</p>
<p>Atunci se gândi Tunsu să mai facă încă un drum.</p>
<p>— Dacă vara, așteptăm ca leprele să treacă pe la noi, zise el, apoi iarna trebuie să mergem noi pe la ei.</p>
<p>Astfel vorbi căpitanul haiducilor și astfel se hotărî să facă.</p>
<p>
— Dragă Ileano, zise dânsul într-o zi frumoasei
<fw>Ioan Tunsu, căpitan de haiduci.</fw>
<pb n="84" source="82"/>
sale amante, eu am să plec, tu rămâi iarăși singură, peste câteva zile mă voi întoarce.
</p>
<p>— Și unde te duci ? îl întrebă ea.</p>
<p>— Să caut bani, îi răspunse.</p>
<p>— Și când ai zis că te întorci ?</p>
<p>— Poate mâine chiar, poate poimâine, poate și mai târziu.</p>
<p>— Vai, așa ești tu învățat, ca întotdeauna să mă lași singură în această pădure.</p>
<p>— Ce vrei să fac când viața noastră de haiduc ne cere aceasta ?</p>
<p>— Ai dreptate, ai dreptate, exclamă Ileana, entuziasmată.</p>
<p>După aceea se apropie de o mică măsuță și stătu pe gânduri.</p>
<p>— Ia ascultă, Ionică, îl întrebă ea, iei și pe haiduci cu tine?</p>
<p>— Nu, răspunse el.</p>
<p>— Și de ce ?</p>
<p>— Pentru că nu am nevoie de dânșii, eu mă duc să aduc bani și pentru a se răpi bani de la niște spurcați de fanarioți sau ciocoi, este deajuns un căpitan de haiduci.</p>
<p>Aceste cuvinte nu neliniștiră câtuși de puțin pe frumoasa Ileană, din contra dacă ar fi observat-o cineva de aproape ar fi văzut în ea o bucurie interioară, bucurie pe care singură nu și-o putea explica.</p>
<p>Tunsu plecă chiar în acea zi.</p>
<p>Înainte însă de a urma pe căpitanul haiducilor, să stăm pe loc și să observăm pe amanta haiducului.</p>
<p>
Abia plecase amantul ei, acel amant pe care la
<pb n="85" source="83"/>
început l-a iubit așa de mult și ea se scufundă din nou pe gânduri.
</p>
<p>Dar unde se gândea oare !</p>
<p>O ! Ileana era femeie și femeilor le place să viseze.</p>
<p>Femeie ! problemă nerezolvată a secolelor... Femeie, mister nepătruns !</p>
<p>Iată definiția ei...</p>
<p>Ileana era singură în mica-i odăiță, care avea mai mult aparență de chilie.</p>
<p>Nu era un ceas de când Tunsu plecase și dânsa sta cufundată tot pe gânduri.</p>
<p>Se făcură ceasurile 12, era ora prânzului.</p>
<p>Atunci Ileana ieși afară, merse câțiva pași și intră într-o altă subterană de o mărime colosală.</p>
<p>Aici stăteau trântiți pe niște paturi de formă orientală vreo optsprezece voinici.</p>
<p>Când Ileana intră înăuntru toți se sculară în picioare și își dezveliră capetele.</p>
<p>Frumoasa femeie se uită la ei.</p>
<p>— Pe cine a lăsat căpitanul în locul său ? întrebă ea.</p>
<p>— Pe Niță ! se auziră mai multe voci.</p>
<p>— Dreaptă alegere, murmură ea în sine, apoi privi câteva minute pe acel haiduc frumos și-i zise :</p>
<p>— Să vină la mine, căci am a-i spune ceva.</p>
<p>Niță se supuse. Ileana intră cu el în odăița ei.</p>
<p>— Ce ai a-mi porunci? întrebă haiducul.</p>
<p>— Nimic, îl răspunse, eu niciodată nu poruncesc.</p>
<p>— Atunci pentru ce m-ai chemat?</p>
<p>— Este ora prânzului.</p>
<p>— Așa-i.</p>
<pb n="86" source="84"/>
<p>— Eu întotdeauna stam la masă cu căpitanul, acum însă el lipsește, în locul său te-a lăsat pe tine, ei bine, vom mânca așadar amândoi.</p>
<p>Niță se gândi puțin, apoi primi fără împotrivire.</p>
<p>Ne aducem aminte că Ileana de la cea dintâi vedere simți pentru acest haiduc un fel de fior, care îi străbătu prin tot sângele.</p>
<p>Niță era un voinic frumos și, ce vreți, e ceva natural ca o femeie să iubească pe un om frumos tot astfel și în mod contrar.</p>
<p>Dacă s-au văzut exemple, când o persoană frumoasă a iubit cu tot focul pasiunii pe o alta urâtă ; asta nu-i decât o anomalie și nu se întâmplă decât în cazuri anumite.</p>
<p>O femeie va iubi pe un bărbat urât cu fizicul, numai atunci, când acel bărbat va ști a-i captiva aplecările ei.</p>
<p>Astfel s-a întâmplat și cu Tunsu. Ilenei îi plăceau vitejiile, expunerile, îi plăceau oamenii cu spirit, căci ea era fiică de român, și în paracliserul Ioniță nu găsi decât un asemenea om.</p>
<p>Tunsu era om curajos și pentru un singur capriciu al amantei sale ar fi fost în stare să-și expună viața.</p>
<p>Iată pentru ce Ileana iubi așa de mult pe căpitanul haiducilor. Spera în el mult și în speranțele ei nu fu deloc înșelată, căci după cum știm ajunse în scurt timp a fi regina pădurilor.</p>
<p>Din seara însă, din acea seară de crâncenă luptă în care văzu pe Niță, pe frumosul ciobănaș, simți în pieptul ei un fior cald, fior pe care nu știa singură de unde vine și care e menirea lui.</p>
<pb n="87" source="85"/>
<p>Femeia iubea fără ca să știe</p>
<p>De atunci ea nu visa decât la el și din ochii ei nu dispărea imaginea lui decât numai când se afla în fața bărbatului ei.</p>
<p>Tunsu plecase ca să aducă bani, Ileana rămase singură ; ea era încă pe gânduri. Unde se gândea ?</p>
<p>Acum putem ști cu siguranță că la Niță haiducul.</p>
<p>Știm deasemenea că îndată după plecarea căpitanului, ea trecu în odaia haiducilor, întrebând pe cine a lăsat bărbatul ei în locul lui.</p>
<p>I se răspunse că Niță. Aceasta ea o știa mai de înainte.</p>
<p>Așadar, întorcându-ne iarăși la subiectul descrierii noastre, vedem pe Niță stând la masă după invitația frumoasei femei.</p>
<p>După ce s-a terminat prânzul, el voi să plece, dar Ileana îl opri.</p>
<p>— Unde voiești să te duci ? îl întrebă ea.</p>
<p>— La tovarășii mei, i se răspunse.</p>
<p>— La tovarăși !</p>
<p>— Da.</p>
<p>— Dar bine, nu găsești tu în mine o tovarășă destul de bună ?</p>
<p>— O, da, nu s-ar putea îndoi nimeni despre bunătatea d-tale.</p>
<p>— Atunci de ce vrei să pleci ?</p>
<p>— Fiindcă m-a lăsat căpitanul în locul său.</p>
<p>— Și ce face cu asta ?</p>
<p>— Acum e timpul ca să dau mai multe porunci și d-ta oricât ai fi de bună tovarășă nu pot să-ți poruncesc.</p>
<pb n="88" source="86"/>
<p>— Eu îți dau voie, poruncește tot ce vei voi și te voiu asculta.</p>
<p>— Nu, nu, trebuie să împart caraula pe la locurile ei și o greșeală a mea va trage după sine moartea căpitanului meu.</p>
<p>— Taci Niță cu vorba asta, îi zise mizericordioasa femeia.</p>
<p>Haiducul nu mai dase niciun răspuns, el deschise ușa și voi să iasă afară, când deodată se pomeni cu o mână care îl opri pe loc.</p>
<p>Era mâna Ilenei.</p>
<p>— De ce mă oprești ? o întrebă el.</p>
<p>— După ce vei isprăvi lucrul, vei veni iar la mine, nu-i așa ?</p>
<p>— Poate.</p>
<p>Acesta fu cel din urmă cuvânt al haiducului, cuvânt rece pentru frumoasa femeie.</p>
<p>— Ciudat lucru, zise Niță, după ce se văzu singur, ce-o fi având femeia asta cu mine ?</p>
<p>Apoi după ceva timp de reflexiune își zise singur :</p>
<p>— În adevăr, această Ileană e mai frumoasă ca o zână, dar totodată și mai rea decât un drac. Ea se uită cu ochi dulci la mine, pe când are de bărbat pe cel mai voinic dintre români, pe Tunsu, căpitan de haiduci. Dar ea, o, ea !... Frumoasă închipuire, de ce nu pieri un minut din ochii mei, ca să gust dulceața acelor zile frumoase când încă nu te cunoșteam ; din acea zi, zi în care capul tău se pleacă cu gingășie pe brațu-mi, ziua, noaptea nu mă gândesc decât la tine, nu văd decât pe tine.</p>
<p>
— O, copilă, o înger căzut din ceruri pentru a
<pb n="89" source="#87"/>
desfăta viața muritorilor, nu ai zis că vei ruga pe Dumnezeu ca să mi te dea mie ! te va auzi oare cerul ?
</p>
<p>Aceste cuvinte zicând, două lacrimi se lăsară din ochii lui Niță.</p>
<p>Mintea lui era transportată la frumoasa fiică de fanariot pe care o trezi din leșin atunci când căzuse leșinată de frica haiducilor.</p>
<p>Ileana așteptă în zadar venirea lui Niță ; el nu se mai întoarse la dânsa.</p>
<p>Noi am lăsat pe Tunsu ieșind din pădure. Să-l urmărim și să vedem unde se duce.</p>
<p>Iată-l, îmbrăcat în haine țărănești pășind încet pe drumul, care duce spre București.</p>
<p>Se înserase, zăpada cădea în torenți, Tunsu își puse gluga în cap și își iuți pasul.</p>
<p>Când se înoptase de tot, el intră în București.</p>
<p>Atunci toate suvenirurile se redeșteptară în mintea sa.</p>
<p>Bucureștiul, locul orgiilor și al timpului său de paracliser, locul primului său amor, amor în care fu așa de fericit !</p>
<p>Pe atunci capitala Munteniei nu era și capitala Moldovei și se afla într-o stare destul de deplorabilă.</p>
<p>Abia Tunsu păși puțin în spre podul Mogoșoaiei și începu să cânte Doamne miluește... în numele tatălui și al fiului... etc.</p>
<p>Era întuneric beznă, străzile erau tăcute și numai din când în când se auzea scârțâitul zăpezii produs de pasul vreunui călător, care se grăbea spre locuința lui.</p>
<p>— Slavă ție Doamne, zise Tunsu, bine că mă văzui odată și în București.</p>
<pb n="90" source="88"/>
<p>Apoi lăsând psaltirea începu să fluiere o doină haiducească.</p>
<p>În podul Mogoșoaiei se aflau atunci casele banului Filipescu.</p>
<p>Acesta era un ciocoi vestit pe vremea aceea. Avea bani și nu departe de oraș moșii întinse.</p>
<p>— Stai, își zise deodată căpitanul haiducilor oprindu-se pe loc. Mă voi duce să fac o vizită boierului Filipescu, el poate să mă împrumute cu destui bani.</p>
<p>După ce zise aceste cuvinte merse drept spre casa marelui ban.</p>
<p>Ajungând aici intră în curte. El voi să urce scările, dar deodată un om îi strigă dindărătul său :</p>
<p>— Unde vrei să te duci, țărănoiule ! îi zise o slugă a boierului.</p>
<p>— La Măria sa banul Iordache, îi răspunse el.</p>
<p>— Dar cum intri tu așa, parcă ai fi la bordeiul tău ?</p>
<p>— Apoi de, eu nu știu regula de pe aici și am gândit că pot ca să dau ochii cu boierul.</p>
<p>— Păcat că nu m-ai găsit în toanele mele c-apoi te făceam eu să vezi stele verzi. Ce treabă ai la boierul ?</p>
<p>— Uite, m-a trimis arendașul Măriei sale ca să-i aduc din banii care îi datorează după câștigul moșiei.</p>
<p>— De-i așa, stai întâi să înștiințez pe boierul și dacă ți-o da voie, slobodă să-ți fie intrarea.</p>
<p>Servitorul se sui la boierul Iordache Filipescu, marele ban, și-i spuse că a venit un om cu câștigul uneia dintre moșii.</p>
<p>— Spune-i să intre înăuntru, zise banul, care de altminteri era un om destul de bun și milostiv.</p>
<p>Câteva minute în urmă și haiducul Tunsu era în odaia banului.</p>
<pb n="91" source="89"/>
<p>— Ce cauți, volnice ? îl întrebă boierul Iordache,</p>
<p>— Am venit cu vărsarea banilor, răspunse acesta.</p>
<p>— Dar bine, eu nu te cunosc deloc.</p>
<p>— Aveți dreptate ca să nu mă cunoașteți, căci eu nu sunt decât vătaful coconului Clementin, arendașul Măriei Voastre.</p>
<p>— Bine, bine, să vedem. Câți bani ai adus ?</p>
<p>— Trei sute galbeni.</p>
<p>— Dar restul ?</p>
<p>— Îi va aduce singur boierul.</p>
<p>Și Tunsu zicând aceste cuvinte băgă mâna în sân și scoase o pungă. O deșertă și numără numaidecât trei sute de galbeni.</p>
<p>Bunul Filipescu luă banii și trecu într-o altă odaie alăturată, unde își ținea casa cu bani.</p>
<p>Îndată însă ce deschise casa și voi să pună banii înăuntru, Tunsu se aruncă ca un fulger asupra lui, îl apucă de piept și-i zise:</p>
<p>— Dacă nu vei tăcea din gură, vei muri.</p>
<p>Bătrânul Iordache începu să tremure, el nu cuteză să scoată nicio șoaptă.</p>
<p>Atunci Tunsu îi legă numaidecât mâinile la spate și după ce îi astupă gura cu o batistă își umplu sânul cu bani și ieșind din casă, când voia ca să coboare scările se întâlni cu vizitiul, care voia să se urce sus.</p>
<p>Tunsu îl cunoscu că trebue să fie vizitiul.</p>
<p>— Ia ascultă, îi zise el ; Măria sa a poruncit să pui caii la trăsură cât mai curând, fiindcă are să se ducă până într-un loc.</p>
<p>— Numaidecât, numaidecât, zise vizitiul întorcându-se iute înapoi.</p>
<pb n="92" source="90"/>
<p>Atunci Tunsu se duse la calul său, încălecă pe el șl se făcu nevăzut.</p>
<p>Două ore în urmă curtea banului Iordache Filipescu era plină de lume.</p>
<p>Toți se mirau și se întrebau cine să fi fost acela care a avut atâta îndrăzneală !</p>
<p>În timpul acesta însă, iată că un moșneag cu o barbă albă și cu un toiag în mână intră în curte și întrebă unde este Măria sa Filipescu.</p>
<p>— Dar ce-l voiești, moșule ? întrebă una din slugi.</p>
<p>— Am să-i dau o scrisoare.</p>
<p>— De la cine ?</p>
<p>— Nu știu singur. Un om călare după drum m-a oprit pe loc, mi-a dat un pumn de gologani și mi-a zis :</p>
<p>— Du această scrisoare banului Iordache Filipescu.</p>
<p>Și bătrânul zicând aceste cuvinte, întinse scrisoarea către servitorul cu care vorbea.</p>
<p>El o luă și o duse la stăpânul său.</p>
<p>Marele ban o luă cu mirare și cu o mirare și mai mare citi următoarele rânduri :</p>
<p>„Banii pe care ți-i am luat astăzi am să ți-i înapoiez peste câteva luni ; eu niciodată nu primesc nici daruri, nici milostenii și de aceea eu n-am făcut la tine decât un împrumut de bani care îmi trebuiau".</p>
<p>„Tunsu.“</p>
<p>— Cum ? va să zică era hoțul de Tunsu, care a venit de m-a prădat ! exclamă boierul Iordache.</p>
<p>
În timpul acesta însă, bătrânul ieși din curtea banului Filipescu, se duse până la o cârciumă, unde
<pb n="93" source="91"/>
își avea calul și încălecând pe el, o luă în sus pe podul Mogoșoaiei.
</p>
<p>— Avem acum bani destui, zicea în gândul lui bătrânul, care nu era altul decât Tunsu, căpitanul haiducilor.</p>
</div>
<div type="chapter" n="11">
<head>Trădarea.</head>
<p>Prin tot Bucureștiul și prin întreaga țară răsuna acum numele lui Tunsu. Toți străinii prinseseră groază de el, ceea ce a făcut ca însuși Domnul să se hotărască a da o recompensă celui, care ar prinde și l-ar duce viu sau mort pe Tunsu. Cine ar fi putut însă pune mâna pe el ? Tunsu se asemăna cu trăsnetul, care căzând din cer, după ce a trăsnit tot ce a găsit în calea sa, se ascunde în pământ, făcându-se nevăzut. Tunsu era în tot locul și nicăieri și pe când cu o mână omora pe vrăjmașii acestei țări, care devenise cuibul a tot ce e mai nelegiuit și infam pe pământ, cu cealaltă mână împărțea bani pe la familii sărace, pe la orfane nenorocite, pe la văduve disperate !...</p>
<p>După ce căpitanul haiducilor luă banii de la Banul Iordache Filipescu, îl văzurăm încălecând pe cal și preschimbat în haine și figură de moșneag, o luă pe podul Mogoșoaiei în sus și de aici spre pădurea unde el și haiducii își aveau cuibul.</p>
<p>Trei luni în urmă găsim pe Tunsu în bordeiul său din mijlocul pădurei stând lângă frumoasa sa Ileană, pe care o iubea încă cu toată flacăra unui amor înfocat.</p>
<pb n="94" source="92"/>
<p>— Mâine, Ileano, voi pleca la Slatina, zise Tunsu amantei sale.</p>
<p>— Iar ai de gând să pleci, o, când o să te văd odată stând într-un loc liniștit, fără frică, căutând de casă și nevasta ta, răspunse Ileana cu un ton prefăcut, care arăta o nevinovăție fără margini și o bunătate nedescrisă.</p>
<p>— Niciodată, draga mea, îi zise Tunsu, niciodată pe cât timp voi fi haiduc ; așa este viața noastră.</p>
<p>Pe când însă vorbeau astfel, deodată ușa se deschise și un haiduc intră înăuntru.</p>
<p>— Ce veste, Vasile ? întrebă căpitanul pe noul venit.</p>
<p>— Vesta rea, căpitane, răspunse acesta.</p>
<p>— Dar ce s-a întâmplat ?</p>
<p>— Văru Terinte, care era pus să spioneze calea ce ducea la Grozăvești, a fost împușcat în piciorul stâng de un poteraș</p>
<p>— Și a murit ? întrebă cu nerăbdare Tunsu.</p>
<p>— Nu, răspunse Vasile, dar până diseară cred că va fi mort. El s-a rugat să te duci până acolo, căci are să-ți vorbească ceva.</p>
<p>Să mergem chiar acum, zise Tunsu, sculându-se în picioare și pregătindu-se pentru plecare.</p>
<p>Două ceasuri în urmă Vasile și Tunsu se aflau pe drum.</p>
<p>Caii fugeau și pe când ochii lui Tunsu ardeau de mânie și nerăbdare, în mintea lui Vasile rătăcea un nor de gânduri infame.</p>
<p>Românii au fost întotdeauna un popor muncitor, brav și nevinovat ca un copil crescut în mijlocul unei naturi nealterate.</p>
<pb n="95" source="93"/>
<p>Astfel au fost românii, astfel sunt și astăzi.</p>
<p>Da când însă au început să curgă străinii, din momentul când frumoasa noastră țară se umplu de torentul străin, care curgea și care nici până astăzi n-a încetat să curgă, totul s-a schimbat.</p>
<p>Frumoase au fost acele timpuri când toată țara era brăzdată numai de sate românești în care nu locuiau decât români, nu ca în timpul de astăzi când trecând prin Moldova, inima ți se umple de tristețe ! văi, sate, sate întregi le vezi locuite numai de jidani !... Am scăpat acum de fanarioți, am scăpat de scelerații fii ai fanarului, când va veni oare acea fericită zi in care ne vom scăpa și de nelegiuiții fii a lui Israel ?!...</p>
<p>Dacă în ziua de astăzi se mai găsesc printre români oameni răi, de vină sunt jidanii, dacă în timpul narațiunii noastre se găseau români pierduți, de vină erau grecii.</p>
<p>Un rău naște alt rău și adesea cauzele relelor este vreun rău precedent.</p>
<p>Vasile era unul din acei români cu inima și conștiința pierdută.</p>
<p>Am zis mai sus că Domnul țării pusese un premiu pe capul lui Tunsu. Vasile află aceasta și pofta de a poseda bani îi rătăci mintea. Profitând de ocazia de a fi spion, el se duse la ispravnic spre a-i da pe căpitanul haiducilor pe prețul unei bune recompense.</p>
<p>— Stăpâne, îi zise Vasile intrând la ispravnic ; eu sunt unul din haiducii lui Tunsu.</p>
<p>— Ce zici ! exclamă marele ispravnic sărind drept în picioare.</p>
<pb n="96" source="94"/>
<p>— Da, eu sunt haiduc de ai lui Ioniță Tunsu.</p>
<p>Ispravnicul voi numai decât să strige, dar deodată Vasile îl opri.</p>
<p>— Ce vrei să faci ? îi zise el.</p>
<p>— Ai venit să mă omori ! exclamă omul puterii.</p>
<p>— Nu ; poți să n-ai nicio frică, haiducii lui Tunsu nu vin așa ca mine.</p>
<p>— Ce cauți atunci ?</p>
<p>— Știți că Măria Sa dă o răsplată bună pentru acel care ar prinde pe Tunsu.</p>
<p>— Da.</p>
<p>— Ei bine, eu am venit să vă dau pe Tunsu.</p>
<p>— Cum ? vrei tu să faci aceasta ?</p>
<p>— Voi face-o, dacă însă voi fi bine răsplătit.</p>
<p>— Vei avea cinci sute de galbeni de la mine.</p>
<p>— Primesc, răspunse Vasile.</p>
<p>— Atunci cum vei face ca să mi-l dai ?</p>
<p>— Vei veni cu mai mulți oameni armați la hanul care se află lângă pădurea noastră. Acolo voi veni eu numaidecât cu vestitul nostru căpitan.</p>
<p>— Să ai însă grijă ca să-l aduci singur, îi zise ispravnicul.</p>
<p>— Să nu aveți nicio îndoială, pronunță haiducul ; trebuie să aveți în gând că e vorba de cinci sute de galbeni.</p>
<p>— Bine, să plecăm atunci.</p>
<p>Câteva minute în urmă ispravnicul împreună cu douăzeci și cinci de oameni preschimbați în țărani se aflau pe drum.</p>
<p>Vasile vânduse pe căpitanul său pentru cinci sute de galbeni, după cum Iuda vânduse pe Hristos pentru treizeci de arginți.</p>
<pb n="97" source="95"/>
<p>Tunsu era pe drum împreună cu haiducul. Două ore călătoriră ei până ce ajunseră la hanul unde îl aștepta Ispravnicul împreună cu oamenii săi.</p>
<p>— Aici, căpitane, zise Vasile oprindu-și calul.</p>
<p>— Sărmanul Terinte dacă n-ar fi murit numai, exclamă Tunsu cu o durere profundă.</p>
<p>— Dumnezeu știe, dacă îl vom găsi viu, zise și haiducul său, cu o durere prefăcută.</p>
<p>După aceea descălecară amândoi și intrară în han.</p>
<p>— Să intrăm în odaia din fund, căpitane.</p>
<p>Tunsu îl urmă, trecând prin rândul oamenilor, care voiau să-l prindă.</p>
<p>— Dar Terinte nu-i aici, pronunță Tunsu cu mirare.</p>
<p>— Cine știe... poate... l-o fi mutat... sau s-o fi făcut poate bine ; răspunse Vasile cu o voce rătăcită neștiind ce să zică, căci în aceste minute când se văzu într-o odaie singur numai cu căpitanul său, care era să fie numaidecât prins, își pierdu tot sângele său cel rece, pe care îl avea cu puțin mai înainte.</p>
<p>— El lipsește, se gândi Tunsu ; aici nu e nimeni, hanul plin de oameni și hangiul nicăieri ; astea nu sunt semne bune.... aici trebue să fie o trădare.</p>
<p>Și ochii lui Tunsu sclipiră ca două fulgere.</p>
<p>După aceea se puse pe gânduri.</p>
<p>— Spune-mi pentru ce m-ai adus aici ? rosti Tunsu cu o voce răgușită.</p>
<p>Vasile începu să tremure.</p>
<p>Căpitanul său văzu aceasta și înțelese totul.</p>
<p>
El se apropie de vânzător, îl apucă de piept și fără a-i mai zice un singur cuvânt, scoase cuțitul, și i-l băgă în piept. Sângele țâșni în toate părțile, iar
<pb n="98" source="96"/>
haiducul căzu pe spate dându-și sufletul în mâna iadului.
</p>
<p>Tocmai acum însă bravul căpitan se văzu închis într-o odaie a cărei ieșire era păzită de oamenii cârmuirii.</p>
<p>— Pe unde voi ieși acum ? se întrebă ei.</p>
<p>Dar deodată se auziră mai mulți pași și voci.</p>
<p>— Sunt prins, exclamă Tunsu și ducându-se la ușă trase zăvorul.</p>
<p>După aceea se auziră câteva ciocănituri.</p>
<p>Atunci îi veni o idee în cap. Odaia avea vatră și o hornă largă după cum era obiceiul pe vremea aceea</p>
<p>Tunsu se urcă pe coș întocmai ca o pisică și peste câteva secunde fu deasupra hanului. De aici sări jos și se văzu iarăși la aer liber.</p>
<p>Oricine altul ar fi luat-o la fugă, el însă nu se mulțumi numai cu atâta, ci scoțându-și pistoalele de la brâu, intra încet în odaia îa care se adunaseră oamenii ispravnicului și slobozind patru focuri culcă pe șapte la pământ. După aceea ca un fulger se repezi la calul său, încălecă pe el și o luă la fugă.</p>
<p>— Cine îl va prinde va avea o sută de galbeni răsplată, zise ispravnicul oamenilor săi.</p>
<p>Trei dintr-înșii se luară atunci după dânsul.</p>
<p>Drumul care ducea la pădure era drept, astfel că Tunsu se vedea la o distanță oricât de mare.</p>
<p>Căpitanul haiducilor se uită înapoi, văzu că este urmărit și începu să fugă și mai tare. Pistoalele lui erau acum descărcate și prin urmare nu avea ce face.</p>
<p>Dar stranie întâmplare ! deodată calul său stătu pe loc.</p>
<pb n="99" source="97"/>
<p>El mirosise o ceată de lupi și nu voia să se mai miște cu niciun preț.</p>
<p>În timpul acesta, cei trei oameni care îl urmăreau în fuga mare, se apropiară.</p>
<p>Atunci Tunsu voi să-și lase calul și să fugă, dar se gândi, dacă calului îi va trece acel miros de lupi, căci el înțelese că numai asta poate fi cauza opririi lui, atunci va încăleca vreunul din acei care îl urmăreau și îl va prinde. Scoase așadar cuțitul de la brâu și băgându-l în pântecele calului, îl lăsă mort și o porni la fugă.</p>
<p>El ajunse la marginea pădurii. Cei trei oameni se aflau încă în urmărirea lui.</p>
<p>Puțin încă și Tunsu ajunse la bordeiul său.</p>
<p>— Copii ! strigă atunci, dar la strigătul său ieși afară Ileana și văzându-l că fuge, întinse brațele spre el.</p>
<p>Cei trei oameni se apropiară, întinseră puștile, dar deodată 14 focuri îi culcă la pământ făcându-i ciur de gloanțe.</p>
<p>Tunsu era scăpat, haiducii îl împresurară întrebându-l :</p>
<p>— Căpitane ! ce s-a întâmplat ?</p>
<p>— Am fost vândut ! răspunse el, și dispăru în bordei.</p>
</div>
<div type="chapter" n="12">
<head>Sterică în loc de Tunsu.</head>
<p>Nu numai în țara muntenească, dar chiar și în Moldova merse groaza de numele lui Tunsu.</p>
<p>Acest om, plin de inimă și iscusință, părea că este nemuritor.</p>
<fw>Tunsu haiducul. 7</fw>
<pb n="100" source="98"/>
<p>Pe la anul 1829, în strada Sf. Vineri din Iași se afla o familie mare de fanariot.</p>
<p>Această familie se compunea dintr-un bătrân ca de 60 ani, din soția sa și dintr-o fată în etate de optsprezece ani, de o frumusețe răpitoare.</p>
<p>Avea o fată, era de 18 ani și era frumoasă ! Aceste cuvinte credem că sunt de ajuns pentru a ne putea închipui că mai întotdeauna casa fanariotului Iani trebuia să fie vizitată de numeroși tineri.</p>
<p>Și cum vom putea crede altfel când în ziua de astăzi vedem fete cutreierând casele tinerilor ! N-are cineva decât să colinde mahalalele Bucureștiului, să observe de aproape pe fetele noastre care se cred a fi culte și va rămâne încremenit.</p>
<p>Câtă decadență ! câtă demoralizare ! Nimic, respect către părinți, pudoare, toate au căzut înaintea unui desfrâu fără margini !</p>
<p>Și din astfel de fete, cu trecutul pierdut în cele mai scandaloase aventuri, cum să nu iasă femei, care să nu ceară emancipare ?</p>
<p>
Cu toate astea, Panelopi nu era din acestea, nu era încă alterată de
<hi rend="italics">civilizația franceză</hi>
.
</p>
<p>Ca fată tânără iubea și ea pe un tânăr pe care voia să-l ia de bărbat.</p>
<p>Bătrânul Iani însă, amâna în totdeauna căsătoria acestor doi tineri pentru cuvântul că voiește mai întâi să prindă pe Tunsu, să fie înălțat în funcția sa ș-apoi să facă nunta.</p>
<p>Sărmanul Gavril trebuia să aștepte mai întâi ca Tunsu să fie prins ș-apoi să ia pe frumoasa Penelopi.</p>
<pb n="101" source="99"/>
<p>Iată insă ce s-a întâmplat.</p>
<p>Un tânăr anume Sterică iubea încă de mult pe grațioasa grecoaică. El pândea întotdeauna când părinții ei lipseau de acasă, se strecura la dânsa și ore întregi nu-i vorbea decât de amorul său.</p>
<p>— Ia ascultă dragă Penelopi, zise într-o zi Gavril iubitei sale ; când oare tatăl Dumitale ne va da voie să ne cununăm ?</p>
<p>— De, drăguțul meu, îi răspunse ea, tata voiește ca mai întâi să prindă pe Tunsu haiducul ș-apoi să mă mărit.</p>
<p>— Da, pronunță el cu tristețe, Domnul Iani e un om egoist și pentru că Domnul țării a dat sfoară prin țară că oricine o prinde pe Tunsu are 1000 de galbeni, face toate chipurile ca să pună mâna pe el. Dar cu Tunsu dumnealui, noi lăsăm timpul să treacă ș-apoi în cele din urmă parcă Tunsu s-ar prinde numai așa !</p>
<p>— Ai dreptate, dragă Gavril, ai dreptate, dar ce vrei să faci, așa e tata și ca să-l schimbi din felul său nu se poate.</p>
<p>Dupe aceste cuvinte schimbate între ei, Gavril se aprofundă în gânduri. El rămase astfel mai multe ceasuri și ar fi rămas încă mult în acea gândire profundă, dacă vocea dulce și armonioasă a frumoasei sale nu l-ar fi deșteptat cu cuvintele :</p>
<p>— Unde te gândești?, îl întrebă Penelopi.</p>
<p>Cu toate astea Gavril mai rămase încă câteva minute în starea sa de mai înainte.</p>
<p>
— Să vezi, dragă Penolopi, îi zise în urmă Ga-
<pb n="102" source="100"/>
vril, mă gândesc la un plan prin care vom izbuti să ne cununăm.
</p>
<p>— Ce plan ? spune-mi-l și mie, întrebă cu grăbire Penelopi.</p>
<p>— Lasă, îl vei vedea, îl vei vedea.</p>
<p>După aceea își luă pălăria și ieși afară.</p>
<p>— Sterică iubește pe Penolopi, își zise. Iani nu voiește să-și mărite fiica până nu va prinde pe Tunsu ; ei bine, Tunsu va fi prins și eu voi lua pe frumoasa Penelopi.</p>
<p>Zicând aceste cuvinte, se duse numai decât până la casa lui Sterică și găsindu-l aici îi vorbi astfel :</p>
<p>— Măi Sterică, tu știi bine că eu îți sunt un bun prieten.</p>
<p>— Asta o știam eu de mult și de aceea întotdeauna contam pe prietenia ta.</p>
<p>— Și nu ai făcut deloc rău ; încrederea ta, m-a onorat și mă onorează prea mult, zise Gavril cu un aer iscusit și prefăcut.</p>
<p>— Dar ia ascultă, îi zise după aceea, am să-ți spun ceva.</p>
<p>— Ce voiești să spui ? întrebă Sterică.</p>
<p>— Nu știu, numai dacă nu m-am înșelat.</p>
<p>— Să vedem.</p>
<p>— Uite, dragă Sterică, am auzit că tu ai fi iubind pe drăgălașa Penelopi.</p>
<p>— O, da, da, însă cine ți-a spus ?</p>
<p>— Chiar ea.</p>
<p>— Penelopi?</p>
<p>— Dânsa.</p>
<p>— Vai ! dar m-o fi iubind oare și ea pe mine ?</p>
<pb n="103" source="101"/>
<p>— Nici nu trebuie să te mai îndoiești de aceasta.</p>
<p>— Scumpul meu prieten, cât ești tu de bun !</p>
<p>Și Sterică cuprinse în brațele sale pe prefăcutul său prieten Gavril.</p>
<p>— Neghiobul, își zise el, nici nu poate înțelege că eu iubesc cu mai multă ardoare pe această frumoasă fată, căreia el speră să-i fie bărbat.</p>
<p>Apoi se întoarse către convorbitorul său și-i zise :</p>
<p>— Ia ascultă dragă Sterică, cunoști tu pe Tunsu ?</p>
<p>— Pe Tunsu ?! întrebă el cu mirare ; nu, nici pe rasu !</p>
<p>— Dar tu nu înțelegi ce voi să-ți zic ; este un om, care poartă numele de Tunsu.</p>
<p>— A, acum înțeleg, dar tot nu îl cunosc.</p>
<p>— El bine, află că chir Iani nu va mărita pe fiica lui decât numai după Tunsu.</p>
<p>— Și ce vrei să fac eu ? întrebă Sterică cu indignare.</p>
<p>— Să te duci la tatăl Penelopii, să-i spui că ești Tunsu și atunci el numai decât îți va da pe fiica sa în căsătorie.</p>
<p>— Bine, primesc propunerea ta.</p>
<p>— Atunci mâine dimineață te vei duce la casa lui chir Iani, recomandându-te că ești Tunsu.</p>
<p>— Voi face întocmai, scumpul meu prieten, o cât ești de bun !</p>
<p>— Mâine Tunsu va fi prins, își zise Gavril în sine și bătrânul Iane nu va mai avea pretext ca să amâne nunta Penelopei.</p>
<p>
Iani era unul din marii slujbași ai Domniei și pe
<pb n="104" source="102"/>
lângă asta, avea o avere însemnată. Aceasta făcu ca să atragă privirile lui Gruia, căpitan de haiduci, care stăpânea pădurile din împrejurimi.
</p>
<p>Într-o zi veni un om îmbrăcat în haine țărănești și se rugă de Iani ca să-l primească slugă în casă, fie măcar numai pe mâncare.</p>
<p>Fanariotul îl primi și îl puse fecior. Dar acest fecior nu era decât Gruia haiducul. El voia să spioneze toate secretele lui Iani, ca astfel la timp favorabil să știe în ce mod să pună mâna pe el.</p>
<p>De opt zile Gruia făcea pe feciorul în casa fanariotului Iani, când în a noua zi, iată că aude pe o slugă că intră înăuntru la stăpânul său și-i spune că a venit Tunsu.</p>
<p>Iani tresări, nu mai puțin însă tresări și Gruia.</p>
<p>El auzise de Tunsu, auzise de toate vitejiile lui și de aceea îl respecta fără a-l cunoaște.</p>
<p>— Vine Tunsu, își zise Gruia, o ce om, ce om îngrozitor ! Pe cârd eu am venit ca slugă la acest fanariot, spre a-l spiona ; el vine deadreptul fără nicio frică.</p>
<p>— Ce să fac stăpâne cu el ? întrebă din nou sluga care anunțase pe Tunsu.</p>
<p>Bătrânu fanariot tăcu, el nu știa ce trebuie să răspundă. Dorea să prindă pe Tunsu, să-l albă viu în mâinile sale, dar nu ar fi dorit niciodată să stea în fața lui.</p>
<p>— Ia ascultă bre, dar n-ai băgat de seamă, acest hoț are pistoale, pușcă sau altceva la dânsul ? întrebă Iani pe servitorul său.</p>
<p>— Eu n-am văzut nimic stăpâne, răspunse el.</p>
<pb n="105" source="103"/>
<p>— O ho-ho ! exclamă Gruia încet, spre a nu fi auzit ; doar unu e Tunsu pe lume !</p>
<p>— Spune-i să intre, zise în cele din urmă Iani.</p>
<p>Sluga se duse și peste câteva minute se întoarse numai decât cu Sterică, care trecea drept haiducul Tunsu.</p>
<p>La vederea lui, Iani se trase înapoi începând să tremure, pe când Gruia îl salută cu un salut cunoscut numai între haiduci.</p>
<p>Cu toate astea, Sterică nu băgă deloc în seamă acel salut, căci în adevăr ca să-l poată înțelege trebuia să fie cineva prea înțelept sau să fie haiduc, nicidecum unul ca Sterică.</p>
<p>Am zis că presupusul Tuusu n-a observat deloc din semnul, care i-a făcut Gruia, dar fiindcă cel dintâi om ce întâlni, când intră în casă fu Gruia, se întoarse spre el și îl salută. Tocmai atuncea s-a întâmplat ca și haiducul să-l salute.</p>
<p>— Mă !! ce om ! ce om ! își zise Gruia.</p>
<p>— Dumneata ești Iani, mi se pare, întrebă după acea Sterică pe fanariot.</p>
<p>— Da, da, sunt eu, sunt eu, răspunse el retrăgându-se tot înapoi.</p>
<p>— Ai văzut ! numai decât l-a cunoscut ! exclamă iarăși Gruia.</p>
<p>Sterică se mai plimbă pe ici pe colo fără nicio jenă ca și când ar fi fost în casa lui, apoi apropiindu-se de un perete, unde se vedeau mai multe portrete, văzu pe acela al Penelopei.</p>
<p>— Acesta e portretul fiicei tale ? întrebă el.</p>
<p>— Da, răspunse Iani plin de frică și mirare.</p>
<pb n="105" source="103"/>
<p>— Ea se numește Penelopi.</p>
<p>— Uiu ! exclamă acum și mai tare Gruia ; dar acest Tunsu e un om de speriat. El cunoaște totul din această casă mai bine decât mine, care spionez de atâta timp.</p>
<p>Vreo zece minute mai trecură Insă și odaia se umplu de 20 de oameni, toți slugi de ai fanariotului Iani.</p>
<p>Îndată ce oamenii intrară în odaie, tăbărâră cu toții asupra lui Sterică și într-un minut îl legară cobză.</p>
<p>Ce dracu se gândea el, astfel voiesc ei ca să mă însoare cu Penelopi.</p>
<p>Pe când însă el se zbuciuma în mâinele inamicilor, Gruia haiducul neputând răbda ca marele căpitan să fie astfel înșelat, își trase cuțitul de la brâu, trânti pe cinci la pământ între care se număra și marele fanariot Iani.</p>
<p>— Pleacă acum stăpâne, îi zise Gruia lui Sterică.</p>
<p>El o luă în adevăr la fuga și fugi ca un nebun mirat la culme de acea stranie întâmplare.</p>
<p>Gavril cu toate astea reușise, căci murind bătrânul Iani de mâna viteazului Gruia. Penelopi, nu întârziă mult, spre a lua pe iubitul ei.</p>
<p>În tot Iașul mersese însă vestea că marele căpitan de haiduci „Tunsu" a călcat casa lui Iani ; omorând atât pe el, cât și pe oamenii lui</p>
<pb n="107" source="105"/>
<p>Copii ! strigă atunci Tunsu, dar la strigătul său ieși afară Ileana și văzând că fuge întinde brațele spre el.</p>
</div>
<pb n="108" source="106"/>
<div type="chapter" n="13">
<head>Moartea lui Tunsu</head>
<p>Ne aducem aminte că printre oamenii lui Tunsu se aflau și trădători ; ne aducem aminte cum Vasile haiducul vânzând pe căpitanul său, îl duse în acel han unde trebuia să fie prins și omorât ; dar ne aducem iarăși aminte, cum Vasile a fost omorât de cuțitul căpitanului.</p>
<p>Răul n-a fost stârpit însă cu atâta.</p>
<p>Murind Vasile, rămase Neghină în locul său, cu o inimă tot atât de neagră ca și numele ce purta.</p>
<p>Ei, dar ce vreți ! ca toate evenimentele cele mari și viața lui Tunsu, care a jucat un rol așa de însemnat începu să decline.</p>
<p>Ileana acum nu îl iubea ca mai înainte, căci Teodor, tânărul blond, acela îi robise inima. Pe lângă asta și haiducii lui începeau unul câte unul să se revolte pe ascuns contra lui.</p>
<p>Neghină se duse la ispravnic și pe o sumă însemnată de bani vându zilele căpitanului său !</p>
<p>Planul trădării era iscusit și sărmanul Tunsu nu mai putea să scape.</p>
<p>Într-o zi de dimineață, când zorile zilei se revărsau peste fața pământului, Neghină și cu Tunsu se aflau într-o trăsură. Neghină servea de vizitiu. Ei veneau spre București. Căpitanul de haiduci era cufundat în gânduri și ca prin instinct, presimțind o nenorocire, pentru întâia dată începu să tremure.</p>
<pb n="109" source="107"/>
<p>Când însă trăsura a ajuns deasupra podului numit astăzi „a lui Tunsu", câțiva oameni ieșiră de sub pod și slobozind mai multe focuri, Tunsu fu lovit și muri numai decât.</p>
<p>Atunci Neghină sărind jos din trăsură și alergând spre ispravnic, care se afla tot acolo începu să strige :</p>
<p>— Haide stăpâne ! acum Tunsu a murit, numără-mi banii !</p>
<p>N-avu însă timpul să termine acest din urmă cuvânt și o altă detunătură de puști, făcând să răsune văzduhul, culcă pe nelegiuitul Neghină la pământ.</p>
<p>Astfel muri Tunsu. Vestea aceasta se răspândi numai decât în toată țara și pe când mulți se bucurară, fură și mulți care plânseră la auzul ei.</p>
<p>Tunsu era contemporan cu Tudor Vladimirescu, cu acel mare domn, care ne-a scăpat de sub urgia străină.</p>
<p>Pe când Tunsu se afunda cu haiducii săi prin fundul pădurilor și prin scorburile munților, Tudor Vladimirescu dăduse alarma făcând să se strângă sub steagul său sute de voinici de prin satele, pădurile și munții României.</p>
<p>Numai la timpuri de nevoie se poate cunoaște cine este românul. El așteaptă, rabdă, dar când vede că răul crește până la culme, că nu mai este nicio speranță de scăpare, atunci își părăsește plugul, își aruncă sapa și cu cuvintele : „O viață am, ș-odată am să mor !“ luptă ca un zmeu din poveste și astfel cade murind pentru cauza comună.</p>
<p>Dar Tudor muri vândut de străini, el avu o moarte la fel cu a lui Tunsu.</p>
<pb n="110" source="108"/>
<p>Dar îmi vei zice : Ce, Neghină nu era român ? însă un român care se deosebește de ceilalți ca neghina din grâu ?</p>
<p>Îți voi răspunde că nu.</p>
<p>Vai!... și cine mai poate cunoaște în ziua de astăzi cine-i român sau străin în țara noastră ?</p>
<p>Numele lui Neghină ne arată că este român, dar sângele lui cine-l poate ști ?</p>
<p>Dacă necurmatele invaziuni ale barbarilor, care nu-și găseau trecerea decât prin țara noastră, au avut avantajul de a ne nobila sufletul, căci suferințele dacă au răul de a ne scurta viața, au însă și calitatea de a ne înălța spiritul, dacă au avut acest avantaj zic, au avut însă și dezavantajul de a ne schimba eroicul sânge care circula prin venele noastre.</p>
<p>Dar invaziile barbarilor au adus, n-au adus atâta rău, căci românii întotdeauna au stat retrași pe la spatele munților, apărându-și întotdeauna moșia strămoșească. Invazia fanarioților însă, au fost viermii care au ros din rădăcină arborile naționalității noastre. Ură și blestem pe capul lor !... dacă câțiva români nu s-ar fi sculat cerând libertate sau moarte, cine știe ce ar fi fost astăzi din noi !</p>
<p>Schimbându-ne limba, schimbându-ne obiceiurile strămoșești și aruncându-ne cu totul în haosul întunericului, ne adusese într-o stare de tâmpenie și mulți din noi sunt încă și astăzi tâmpiți, căci ce mai putem zice când vedem atâția români după la țară purtând încă costumul turcesc ! Ce aspect hidos și ce suvenire tristă !...</p>
<pb n="111" source="109"/>
<p>N-ar trebui oare ca însuși guvernul să intervină și să oprească acei șalvari și anterie, arătându-le că astfel este costumul pe care îl purtau strămoșii noștri !...</p>
<p>Dar să venim la subiectul nostru. Tunsu muri și cu moartea lui se puse stavilă oricărui alt haiduc.</p>
<p>În adevăr, de atunci România a făcut un pas spre progres și lucrurile trebuiau să apuce un alt mers.</p>
<p>Chiar în ziua morții lui Tunsu, cadavrul lui fu transportat în București și așezat pe o scândură într-un loc viran, care se afla pe acolo pe unde se găsește astăzi Teatrul național.</p>
<p>Multă lume venea să vadă pe înspăimântătorul căpitan de haiduci, sau pe fostul paracliser de la biserica sfântului Gheorghe vechi.</p>
<p>Mulți râdeau la vederea acelui cadavru, care încă părea că aruncă flori în inimile acelor care râdeau ; dar și mulți se apropiau de el și cu strictețe se uitau timp lung la dânsul.</p>
<p>Tocmai în ziua a treia pe când trebuia să-l ducă ca să-l îngroape, un bătrân se vede venind spre sicriu și strigând către oamenii cari îl duceau la mormânt le zise :</p>
<p>— Opriți, oameni buni, opriți !</p>
<p>Convoiul se opri. Atunci bătrânul trecu prin rândul oamenilor, care conduceau pe haiduc spre locuința-i cea din urmă și apropiindu-se de cadavrul său, își scoase căciula, se uită puțin la el și ochii i se umplură de lacrimi.</p>
<p>După aceea făcu de trei ori semnul crucii, se închină și în urmă sărută mâna haiducului.</p>
<pb n="112" source="110"/>
<p>— De unde cunoști tu pe acest hoț ? îl întrebară atunci mai mulți oameni.</p>
<p>— Să vă spun fraților, urmă bătrânul. Acum doi ani acest creștin a venit în satul nostru. Aici se afla un arendaș rău cât nu se mai putea Tunsu a venit hotărât să-l omoare, dar fiindcă el lipsea căci era dus la Constantinopol, de unde nu s-a mai întors nici până astăzi, a luat numai banii, fără ca să facă niciun rău atât nevestei fanariotului arendaș, cât și frumoasei sale copile.</p>
<p>Când Tunsu a ieșit prin sat, toți flăcăii au ieșit înaintea lui și bucurându-se aruncau căciulile în aer.</p>
<p>Atunci el a întrebat cine-i mai bătrân.</p>
<p>— Moș Sandu, au răspuns flăcăii. Moș Sandu eram eu.</p>
<p>M-am dus lângă dânsul și el, cu această mână care acum e rece și uscată a scos o pungă mare, plină numai cu galbeni și dându-mi-o mi-a zis să opresc eu a treia parte din bani, iar restul să-l împart la ceilalți săteni. Am făcut întocmai după cum mi-a zis și de atunci tot satul nostru îl iubește și binecuvântează.</p>
<p>— Și de unde știai tu că acum a murit ? întrebară o parte din auditori.</p>
<p>— Când Tunsu a venit în satul nostru, urmă bătrânul, printre alți haiduci era și unul cu numele Teodor. Fiica arendașului l-a iubit, căci era și un om destoinic de iubit. Avea fața albă ca spuma laptelui, părul blond și lung ca niște fire de aur și în inimă o bunătate fără margini. Fiica arendașului era asemeni lui. Noi toți sătenii păcătuiam pe părinții ei,</p>
<pb n="113" source="111"/>
<p>pe atât iubeam și cinsteam pe dânsa. Ieri pe la scăpărat, pe când noi toți ședeam pe prispe și priviam la atâtea minuni ale lui Dumnezeu, la atâtea frumuseți tainice, vedem o trăsură trecând pe lângă noi, în ea era fiica arendașului și lângă dânsa Teodor haiducul.</p>
<p>Toți ne uitarăm încremeniți la ei, când Teodor se sculă în picioare și cu o voce care făcu să răsune văzduhul zise :</p>
<p>— Fraților ! Tunsu căpitanul nostru a murit.</p>
<p>— A murit ?! întrebarăm noi.</p>
<p>— Da, ne răspunse el, trupul lui e dus în București, mâine trebuie să-l îngroape.</p>
<p>Ei bine, când am auzit aceste cuvinte, mi-am adus aminte de binefacerea sa și fără a mai pierde vreme, mi-am luat toiagul, bătrân ca și mine și am venit ca să-l văd.</p>
<p>Și bătrânul zicând aceste cuvinte își mai făcu încă o dată cruce, sărută mortul și plecă oftând.</p>
<p>Toți se uitară cu mirare la el și la mort și toți au zis : Dumnezeu să-l ierte.</p>
<p>Numai fanarioții și parveniții se uitară crunt la cadavrul rece al căpitanului și strigară oamenilor, care ducea sicriul :</p>
<p>— Înainte, înainte mai curând la groapă.</p>
<p>A doua zi era sâmbătă, toți vorbeau de moartea căpitanului de haiduci, și pe când unii ziceau : Dumnezeu să-l ierte, alții îl blestemau.</p>
<p>Astfel fu sfârșitul lui Tunsu, paracliserul de la biserica sfântului Gheorghe vechi, lui Tunsul căpitanul haiducilor !</p>
<pb n="114" source="112"/>
<p>El muri și după moartea lui nimeni altul n-a mai fost haiduc.</p>
<p>
Aici mama
<hi rend="italics">Cristina</hi>
se opri și luând o batistă își șterse două lacrimi, care se lăsară în lungul obrazului ei.
</p>
</div>
<div type="chapter" n="14">
<head>Concluzie.</head>
<p>Astfel muri Tunsu, mai zise bătrâna femeie, moartea lui a fost plânsă de mulți și eu care l-am văzut, care îl cunoșteam de aproape, n-am putut decât să blestem pe cruzii omorâtori.</p>
<p>
Viața lui, termină dânsa, fu o
<choice>
<sic>adevărată</sic>
<corr>adevărată</corr>
</choice>
viață politică și ar fi mers departe cu scopul său, și ar fi făcut multe isprăvi în această țară copleșită de nenumărați străini, venetici nemernici !
</p>
<p>..................</p>
<p>Înserase acum. Vântul mai stătuse și zăpada nu mai cădea cu atâta putere.</p>
<p>Focul ardea încă.</p>
<p>Tăcut și purtat încă de domeniul visurilor, mă sculai din locul meu, mă uitai afară și văzui că timpul s-a mai liniștit și luându-mi ziua bună de la mama Cristina, am plecat spre casa mea.</p>
<p>Atât discuția din seara trecută, cât și interesanta viața a haiducului Tunsu mi-au rămas de atunci un suvenir neșters.</p>
<p>Vocea ei cea slabă, cu care îmi povestea această</p>
<pb n="115" source="113"/>
<p>istorioară, bătrânețea ei cea înaintată, durerea ei căci acum era singură în lume, toți o părăsiră, până chiar și copilul ei care zburase la ceruri, lacrimile, care din când în când veneau să-i ude ochii, toate aceste mă pătrunseră adânc.</p>
<p>Am plecat. Trei luni trecură din ziua în care m-am despărțit, căci în tot timpul acesta lipseam din București, când am voit să mă duc ca să mai văd pe buna Cristina, o găsii moartă.</p>
<p>O altă bătrână ședea la capul ei, unde ardea o mică lumânare de ceară încolo nimeni, nimeni nu se vedea, nimeni nu era ca s-o plângă.</p>
<p>— O ! bună Cristină ! exclamai eu, sufletul tău a trecut în regiunile cerești, la nemurirea pe care o sperai pe acest pământ !</p>
<p>............................................................................. </p>
<p>Această zi când întâmplător mai trec pe lângă acel bordei de odinioară, ochii mi se umplu de lacrimi ! Dar vecinic în fiecare seară, când umbra pământului se îngâna cu a cerului, văd parcă pe buna bătrână și în zgomotul produs de vântul, care se izbește de ruinile rămase, mi se pare că aud vocea Cristinei !</p>
<p>Da, numai niște ruine au mai rămas din vechiul bordei și vara vin adesea păsărelele de-și fac cuiburile lor !</p>
<p>În adevăr pentru orice trecător aceste rămășițe nu reprezintă nicio importanță, pentru mine însă ele au un preț nedescris și timpul, care șterge toate, nu cred că va putea vreodată șterge și suvenirea, care a rămas sădită în inima mea !</p>
</div>
<fw>Tunsul haiducul.</fw>
<pb n="116" source="114"/>
<div type="poem" n="15">
<head>Cântecul lui Tunsu</head>
<lg>
<l>Veste-n țară a ajuns</l>
<l>De un hoț ce-i zice Tunsu,</l>
<l>Care-n codru a ieșit</l>
<l>De doi spre ce-ntovărășit,</l>
<l>Tot voinici, aleși panduri,</l>
<l>Tâlhari neaoși din păduri.</l>
<l>Și umblă din crâng in crâng,</l>
<l>Toți câți trec de el se plâng,</l>
<l>Că nici unde te gândești</l>
<l>Cu el în drum te-ntâlnești</l>
<l>Și te-ntreabă binișor,</l>
<l>Cu cuvânt bun, blândișor:</l>
<l>— D’unde vii, măi, flăcăiași ?</l>
<l>Din ce sat ? din ce oraș ?</l>
<l>Luat-ai de drum răvași.</l>
<l>Să nu pătimești cevași?</l>
<l>Ești Român ori grecotei?</l>
<l>Ai palaturi, ori bordei ?</l>
<l>Dacă ești neaoș Român,</l>
<l>Cată-ți voinice de drum.</l>
<l>Iar dacă ești venetic</l>
<l>Mai stăi să vorbim un pic.</l>
<l>Ce negustorie ai ?</l>
<l>Birul la cine ți-l dai?</l>
<l>Spune-mi voinicule drept,</l>
<l>Te jur cu pistolu-n piept,</l>
<l>De ai bani mai multicei,</l>
<l>Dă-mi jumătate din ei</l>
<l>Că-ți dau la mână răvaș</l>
<l>Să nu rămâi păgubaș</l>
<l>Și cu vreme de-oi trăi,</l>
<l>Până într-una ți-oi plăti,</l>
<pb n="117" source="115"/>
<l>Dar cumva de-oi uita eu,</l>
<l>Ți ți-o plăti Dumnezeu.</l>
</lg>
<figure/>
<l>Vai sărmanul voinicel,</l>
<l>Sărăcuț, amar de el!</l>
<l>Căci dușmanii l-au vândut</l>
<l>Poterei l-au dat de gât</l>
<l>De păcat a fost gonit !</l>
<l>Și-mpușcat el a pierit !</l>
</div>
<pb n="118"/>
<figure/>
<pb n="119"/>
<pb n="120"/>
<div type="catalogue" n="16">
<head>CĂRȚI NOU APARUTE îN EDITURA LIBRĂRIEI „CULTURA ROMANEASCĂ"</head>
<p>BUCUREȘTI, - STR. PITAGORA, 16-l8</p>
<list>
<item>Prețul Lei B</item>
<item>Califul Osman, O mie și una de zile.....12.—</item>
<item>Geocond, Oracolul de la Delphi ........ 12.—</item>
<item>Barbara Ubryck...........................8.—</item>
<item>Genoveva de Brabant......................8.—</item>
<item>Manual de Rugăciuni......................5.—</item>
<item>Marla Egipteanca.........................5.—</item>
<item>Istoria prea frumosului Arghir...........5.—</item>
<item>Fetele Morarului........................ 5.—</item>
<item>Codul Manierelor Elegante...............20.—</item>
<item>Epistolarul amorului șl al felicitărilor, un volum mare broșat..........20.—</item>
<item>Carte de felicitări, pentru anul nou, ziua numelui etc., un volum..........5.—</item>
<item>Soarta omului sau viitorul descoperit prin cărți, un volum mare broșat.......12.—</item>
<item>Viața S-tulul Vasile cel Nou sau cele 24 vămi ale Văzduhului, cu litere latine, un volum mare broșat....................... 20.—</item>
<item>Alexandru Macedon, cu litere latine, un volum mare, broșat......15.—</item>
<item>Calendar cu Zodii pe 150 ani..............20.—</item>
<item>Minunile cele mal pre sus de fire ale Prea Sfintei Stăpânei noastre de Dumnezeu Născătoare șl Pururea Fecioarei Măriei.......25.—</item>
<item>Explicare asupra viselor, un volum de 200 pagini, broșat......20.—</item>
<item>Tălmăcirea Viselor II......................8.—</item>
<item>Carte de vise, mică III....................5.—</item>
<item>Istoria Răsboiulul Româno-ruso-turc, în 8 volume.....32 —</item>
<item>Ghiță Cătănuță Haiducu....................10.-</item>
<item>Pascal Bruno, Haiducu.....................10.—</item>
<item>Codreanu Halducu..........................10.—</item>
<item>Fundescu, Anecdote........................15.—</item>
<item>Idem, Basme...............................20.—</item>
<item>Constantin șl Elena....................... 5.—</item>
<item>Înțeleptul Arghir și nepotul său Anadam....6.—</item>
</list>
<p>Toate aceste cărți se expediază direct de către librărla-editoare, după primirea costului înainte plus lei 8 pentru porto, prin mărci sau mandat poștal.</p>
<p>Prețul Lei 15.—</p>
</div>
</body>
<back>
<div>
<p/>
</div>
</back>
</text>
</TEI>
