<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Romanul unei iubiri: ediție POPLITE</title>
                <author>Rădulescu-Niger, N. G.</author>  
                <respStmt>               
                    <resp>codare POPLITE</resp>
                    <name>Teodora Iuriusciuc</name></respStmt>   
                <respStmt>
                    <resp>corectură manuală</resp>
                    <name>Adelina Arcan</name>
                </respStmt>
                <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
            </titleStmt>
            <publicationStmt>
                <publisher>UAIC</publisher>
                <date></date>
                <availability>
                    <licence target="https://creativecommons.org/licenses/by/4.0/"/>
                </availability>
                <ref type="doi" target="10.5281/zenodo.7342136"></ref>
            </publicationStmt>
            <sourceDesc>
                <bibl>
                    <author>Rădulescu-Niger, N. G.</author>
                    <title>Romanul unei iubiri</title>
                    <pubPlace>București</pubPlace>
                    <publisher>EDITURA I. NEGREANIJ</publisher>
                    <date>1920</date>
                    <decoNote type="ilustratii" subtype="no"/>
                    <dim unit="char" type="mic"/>
                    <extent>
                        <measure unit="word">16408</measure>
                        <measure unit="page" type="under_250"/>
                        <measure unit="foileton" type="under_65"/>
                        <measure type="complete"></measure>
                    </extent>
                </bibl>
            </sourceDesc>
        </fileDesc>
        <profileDesc>
            <textClass>
                <keywords scheme='https://opentheso.huma-num.fr/opentheso/api/theso/Typologie'>
                    <term type='domaine' ref="https://hdl.handle.net/20.500.11942/crteb7oodgosm">literatura</term>
                    <term type='factualite' ref="https://hdl.handle.net/20.500.11942/crt22aacdhvi7">fictiune</term>
                    <term type='forme' ref="https://hdl.handle.net/20.500.11942/crtnufdew1lfb">proza</term>
                    <term type='genre' ref="https://hdl.handle.net/20.500.11942/crthuyig1pxri">roman</term>
                    <term type='agencement' ref="https://hdl.handle.net/20.500.11942/crtbdm5xnc6io">foileton</term>
                    <term type='origine' ref="https://hdl.handle.net/20.500.11942/crtxolq1evsr9">opera originala</term>
                    <term type='discours' ref="https://hdl.handle.net/20.500.11942/crt4wma17ncnj">narativ</term>
                    <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
                    <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
                </keywords>
                <keywords>
                    <term type="receptare" n="under 5"/>
                    <term type="republicare" n="under 10"/>
                    <term type="finished"></term>                
                </keywords>
            </textClass>
        </profileDesc>
        <encodingDesc>
            <projectDesc>
                <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
                <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
                <p>Cuvantul cheie de tip "finished" indica stadiul realizarii operei de catre autor.</p>
                <p>Masura de tip "complete" indica faptul ca am gasit romanul in forma completa.</p>
            </projectDesc>
        </encodingDesc>
    </teiHeader>
<text>
<body>
<div type="chapter" n="1">
<head>I</head>
<p>Om mărunțel de statură, slăbănog, nu urât dar nesimpatic, doctorul Perșiceanu e un avar fără pereche, niciodată mulțumit de ceva, cârtitor și cârcotaș de frunte.</p>
<p>Etern socotitorii banilor altora îi dădeau patru până la cinci milioane, pe lângă porecla de zgârciul dracului. Doctorul — părându-i rău de poreclă,— s-ar fi împăcat, să fi avut cele cinci milioane; avea totuși aproape două, strânse cum a dat Dumnezeu, dar și cum de multe ori a vrut diavolul.</p>
<p>De camătă nu s-a fost ferit; de la speculații în tovărășie cu vreo câțiva samsari locali, nu s-a fost dat în lături; în practica medicinei a întrebuințat iarăși multe mijloace mai mult greu decât cuminte de mărturisit.</p>
<p>O însușire mai ales, împrumutată cu multă izbândă de la un mare filosof, de la măgar — încăpățânarea — îl călăuzea, și fiindcă se întâmplase totdeauna să-i meargă, își luase încăpățânarea drept cea mai deplină înțelepciune a vieții.</p>
<p>Și omul acesta se însurase din iubire!...</p>
<p>Mulți se băteau pentru domnișoara Bereseu, o frumusețe între frumuseți, bogată numai cu frumusețea și cu cuminția.</p>
<p>Doctorul se întorsese de curând din Paris. Aducea în buzunar economii însemnate de pe urma sumelor ce-i trimisese tată-său, în zece ani de învățătură, și aceasta o considera el ca una din virtuțile cele mai mari.</p>
<p>Cum zări pe domnișoara Bereseu, i se luă văzul, într-un moment; tinerețea vorbi înaintea interesului și, odată ce i se auzi cuvântul că se va însura cu frumoasa fată, încăpățânarca îl făcu să-și țină acel cuvânt.</p>
<p>Casa doctorului, moștenită de la părinți, se pierde în mijlocul unei grădini îndesită de copaci mari.</p>
<p>De la poartă și până la terasa largă de piatră, ce duce o alee ce se bifurcă în apropierea serii.</p>
<p>Spațiul cuprins între cele două ramuri ale aleii este singurul orânduit cu brazde cu flori - Tufele de trandafiri s-au făcut adevărați copăcei stufoși.</p>
<p>În această casă, așa înconjurată, și-a adus doctorul pe tânăra soție.</p>
<p>Uluirea lui de-o clipă, ținu cât clipa: cu cât anii treceau, defectele lui înăbușeau calitățile, ca niște buruieni dese, florile rare, și biata soție suferea tăcută acele tiranii de toate zilele, care uimise, fiindcă prin nimica nu sunt îndreptățite. Ele reșed în firea aceluia ce pare menit să fie călău, după cum în firea unor victime este să sufere chinurile fără să se plângă, fără să se revolte.</p>
<p>Unica mângâiere a doamnei Persiceanu fu copila ei, Virginia, și Rodrig, băiețelul lui. Și se făcea deosebirea aceasta, fiindcă dacă mama îi iubea pe amândoi, fără să-i răsfețe, doctorul iubea numai pe băiat și-l răsfăța, ceea ce de altminterelea nu ținu mult.</p>
<p>D-na Persiceanu trecu din viață, ostenită de șapte ani de chin, neîmpărtășit cuiva, cu regret amar și cu groază că-și lăsa copiii singuri pe mâna unui tată ca doctorul.</p>
<p>Și într-adevăr că, unde învinovățise adeseori pe răposata că prea trăia în belșug, începu a-și crește copiii în principiile celei mai sfinte economii.</p>
<p>Sughițau, bieții, când vedeau ceva mai bun la masă ori ceva mai de seamă pe ei.</p>
<p>Din hainele lui îndeajuns de purtate, făcea haine noi lui Rodrig; petrecu toate rochiile răposatei, ca sa îmbrace pe Virginia până se făcu măricică.</p>
<p>Între copii era o tăcută înțelegere frățească, dar o deosebire de caracter: Virginia creștea sfioasă, blândă, răbdătoare, în simplitate de gusturi, fără aspirații ascunse: Rodrig, judecând pe doctor, de timpuriu, iritat în sine, primind de frică și de nevoie felul de viață impus, își însemna un termen pentru suferința lui, își visa o libertate fără control și cuteza să se mângâie cu idei de răzbunare în contra bătrânului...</p>
<p>Când doctorul se îndură să-i facă vânt la Paris, Rodrig răsuflă lung. Bucurie, ca în ziua plecării, n-a mai fost cred vreuna, pe lumea asta. Totuși promise cu seriozitate că va urma pilda tatălui și că se va întoarce cu economii, și el, la capătul învățăturii.</p>
<p>Pe Virginia o dăduse la un pension în Iași, unde se deosebea la carte, prin o inteligență superioară și la ale casei, prin o îndemânare și o tragere de inimă de luat în seamă.</p>
<p>Puțin după plecarea băiatului, Virginia se întoarse cu instrucția terminată, cu educația ca formată mai mult de caracterul ei, de amintirile vieții d-acasă și de pătrunderea mediului în care avea să trăiască.</p>
<p>Într-adevăr, fiica urmă mamei în privința apucăturilor doctorului: era în el simțimântul de tată, dar îi trecea pe d-asupra repede îngrozitoarea idee că avea fată de măritat, zestre de numărat și, prin depărtarea ei, lipsa unei mâini econoame pe care o aprecia cu plăcere.</p>
<p>Raporturile între tată și fiică erau reci; întrevederile, numai la masă și la încheierea socotelilor săptămânale.</p>
<p>De petreceri, pentru Virginia, nici vorbă măcar. Ieșea rar să se ducă la o rudă săracă de partea mame-sii, la care afla mângâiere, iubire și încurajare.</p>
</div>
<div type="chapter" n="2">
<head>II</head>
<p>Radu Vișănescu era numit de puțin timp substitut în Roman.</p>
<p>Deștept, vioi, frumușel, plăcea la întâia vedere. Glasul lui, cuvântarea caldă te prindeau de inimă. Pe urmă, îi puteai înțelege firea de tânăr fără entuziasm, de cumpănitor pozitivist, de țintitor la o repede urcare și îmbogățire fără multă muncă. Nu i-a fost greu să afle ce avere mare îi da doctorului lumea și ce fată frumoasă avea.</p>
<p>I se puse în cale fetei, socotind că se pune și în calea averii. Nu știa însă că averea era în mâini mai tari decât o casă Wertheim, nu-și putea închipui că i-ar fi rezistat o fată ca Virginia, înțărcată de toate plăcerile.</p>
<p>Dacă văzu că d-șoara Persiceanu nu-i da nici o atențiune când îl întâlnea, alergă la combinații de ordine sentimentală studiată.</p>
<p>Intră în casa doamnei Tomașcu, ruda fetei, și aici o întâlni și putu să joace comedia amorului.</p>
<p>Ba, după cum se întâmplă cu asemenea Mercur — îl aprinse chiar de-abinelea sentimentul, mai ales când îl simți împărtășit...</p>
<p>În jocul acesta, oricât să fie de calculat, nu se poate să nu intre, cu partea ei, și natura omenească făcută pentru bine și frumos. Dacă o pervertește mediul, tot îi rămâne un colț în care să răsară, măcar pentru un timp, floarea ce dă vieții farmec.</p>
<p>Virginiei nu i-a fost greu să iubească, dar mai ales să se încreadă în condițiile ei de trai acasă.</p>
<p>Firea ei dreaptă, a dus-o în luptă deschisă, întâi cu tatăl ei.</p>
<p>De îngrozit a fost ciocnirea între ea, care-și încerca dreptul la viață, și el, care nu voia s-audă de măritișul ei.</p>
<p>Și lupta ținu câteva luni, căci avea și ea din măsura încăpățânării doctorului.</p>
<p>Nu i se deschidea oare apoi înaintea cugetului, câmpul vieții de casă altfel smălțat, de închipuirea ei, de când iubea?</p>
<p>In Vișănescu vedea un liberator iubit și iubitor, înfrumusețat de natura ei duioasă, care nu putea ghici adevăratul lui caracter.</p>
<p>În cele de pe urmă, Vișăneseu cuteză să-i propună fuga...</p>
<p>— Numai așa, scumpă Virginio, îl vom sili pe doctor să se plece voinței noastre, începu el a-i spune și-i așternu cu elocvență și cu sentiment tabloul viitoarei lor vieți, uimitor de frumos tablou pentru neexperiența ei.</p>
<p>Virginia întrebă pe ruda ei care, în dorul de a vedea jucată doctorului asemenea festă, o sfătui să urmeze îndemnul inimii.</p>
<p>— Om ca Vișăneseu se întâlnește rar... Și-i ești draga; l-ai îndrăgit, nu mai sta la cumpănă...</p>
<p>Un bancher îi înlesni cu câteva sute de lei, contra unei poliți de-o sumă îndoita, și tinerii își luară drumul la Paris.</p>
<p>Să se deserie furia doctorului, ar fi peste putință. Nu rușinea faptului, ci gândul că fusese înșelat și silit să plăteaseă polița, îi făcea sânge rău, mai să turbeze.</p>
<p>Dar când, după un timp, i se prezentară alte poliți semnate de Virginia și de Rodrig chiar!</p>
<p>Fu bolnav în pat câteva zile; apoi nu mai trimise băiatului niciun ban, aducându-i la cunoștință că nu mai avea nici fată, nici băiat...</p>
<p>La întâia prezentare refuză plata polițelor care însumau zece mii de lei; publică prin ziare că nu va plăti nicio datorie a copiilor săi și vesti tuturor recunoștințelor că nu va da consimțământul fiicei sale, să se căsătoreaseă cu răpitorul care țintise averea lui... avere ce-i lipsea, căci n-avu șanse cum și de unde s-o facă.</p>
<p>Vișăneseu pică atunci ca din cer, se întoarse însă în țară, se așeză cu Virginia în București și se puse pe muncă. Spera că, în cele de pe urmă, Persiceanu era să-și schimbe hotărârea.</p>
<p>Virginia pornise grea. A fost o veste primită de Radu cu o încruntătură din sprâncene care făcu rău Virginiei.</p>
<p>Stăruințile lui începură atunci pe lângă toți pe care îi credea, cu trecere la Persiceanu. În deșert! Nicio coardă simțitoare, a doctorului, nu vibră. Zisese odată: nu și nu trebuia să rămână, măcar de s-ar fi scufundat pământul sub el. Ca avocat, Vișăneseu era departe de-a fi vultur; abia dacă ajungea să fie crete, ciupind de pe la judecătorii ce i se puteau ivi atunci. Ducea cu greu casa, în care mai i se mai auzea o vorbă bună...</p>
<p>Virginia avusese la tatăl ei o liniște oarecare și fusese scutită de ceartă. Dacă nu văzuse vreun zâmbet pe buzele doctorului, dar nici cuvânt aspru nu auzise. Belșug iar nu cunoscuse, dar cel puțin era pâinea de toate zilele, dobândită fără nicio grijă.</p>
<p>Acum, Vișănescu care, ce brumă câștiga, cheltuia în plăcerile lui cu alții, o ținea într-o căsuță păcătoasă, rău mobilată: nu-i aducea nici cât să împlineaseă trebuințile ce nu se pot înlătura, ale vieții zilnice. Și aceasta n-ar fi luat-o atât în seamă, dacă ar fi văzut la el iubirea și drăgălășia... Asemenea delicate simțiri întărise curajul, ridică moralul, lasă vieții farmecul de a spera. Câtă energie, în lupta cu sărăcia, n-ar fi găsit Virginia în bunătatea inimii lui cel puțin!</p>
<p>— Ce mă fac azi, Radule dragă! Nu am cu ce să mă duc în piață</p>
<p>— Ce mă fac ! îi răspunse el... Câștigă și tu. Eu cât pot, aduc...</p>
<p>Ea plecă cu durere ochii...</p>
<p>Că se întoarse dinspre ziuă amețit și bine dispus, fusese dovadă că avusese bani... Altfel, cum ar fi petrecut!</p>
<p>Nu-i răspunse nimic și începu a plânge cu lacrimi mari, în timp ce se puse să scuture prin casă...</p>
<p>— Te-a apucat hărnicia cât sunt acasă! îi strigă el cu grosolănie și, după ce scotoci prin buzunare, îi aruncă un leu la picioare și ieși fluierând...</p>
<p>Ea ridică moneda și o strânse. În acea zi mâncă numai puțină pâine... Își închipuia că nu era să-l vadă la masă...</p>
<p>Peste zi o apucară dureri acute, dureri cumplite, prin care femeia onestă își răscumpără bucuria de-a fi mamă; prin care, și cea mai de pe urmă dintre femei se curăță și se înălță; prin care, femeia în genere se sfințește ca creatoare...</p>
<p>Și totuși, aceste dureri par vecine morții, căci se aseamănă unei puteri nimicitoare: ele răpesc energia fizică paralisează judecata, amenință să rupă și să desfacă ființa, amețesc, întunecă.</p>
<p>Câtă grijă în jurul ființei ce va să adauge o nouă ramură pe arborele omenirii!</p>
<p>Și lângă Virginia, nimeni...</p>
<p>Nu se așteptase pe de-o parte așa de curând, și pe de altă parte cine să-i poarte și ei grija?</p>
<p>Avu tăria să poată ieși în ușă și pe cel dintâi trecător să-l roage a-i aduce o moașă, oricare ar fi...</p>
<p>Când se întoarse acasă Radu și o văzu culcată, alăturea cu un copil ce dormea — stătu pe prag surprins, apoi se posomorî și rămase pe gânduri.</p>
<p>După câteva momente numai începu să se plimbe, parcă îmboldit de un simțimânt să se apropie și să vadă copilul - parcă oprit de nu știu ce îndărătnicie.</p>
<p>Iar biata mamă îi urmărea cu neliniște mișcările, gata să-i ierte toate nedreptele răutăți față cu ea, pentru un zâmbet- dar mai ales pentru un sărutat dat copilului.</p>
<p>Radu se apropie în cele de pe urmă, privi la mica ființă, nespus de drăgălașă în somnul ei, și zise c-un rânjet:</p>
<p>— Asta mai trebuia acum! apoi ieși...</p>
<p>Biata mamă izbucni, în plâns, dar se ridică — imprudentă mișcare în repeziciunea ei — își luă copilul pe brațe, îl sărută cu patimă și-l strânse apoi la piept cu acea mulțumire ce o dă mamei în dumnezeitoarea ei dragoste.</p>
<p>— Te voi iubi și te voi crește eu!</p>
</div>
<div type="chapter" n="3">
<head>III</head>
<p>Iarna era pe la jumătate și începuse a fi geroasă. Neaua era gros așternută pe străzi și săniile trăgeau dungi pe dânsa, amestecate unele în altele.</p>
<p>Se lăsase noaptea, foarte întunecoasă, cu tot seninul sclipitor de stele. Copacii, ca niște veghii, se îmbrăcasera cu mantale nițoase albe. Geamurile se acoperisera de pojghiță, subțire încă, de gheață, pe care gerul se pusese a trage desenuri fantastice.</p>
<p>În odaia, nu îndeajuns de încălzită, copilul dormea, învelit cu ce avusese mama mai călduros; iar ea, cu ochii țintă, părea în prada unei lupte violente.</p>
<p>Erau numai câteva minute de când omul care o înstrăinase cu totul, o lovise cu cuvintele cele mai grele, sub biciuiala  căruia se înroșise, cutezând, în cele de pe urmă, să țină piept mișelului.</p>
<p>Trebuia să pună capăt mizeriei și hotărârea o luase: să plece... să-și ducă copilul... Unde? Nu vedea, nu-și da seama încă... Să plece însă, era ideea înfiptă adânc în creier, care o durea, dar care însenina scăparea. Cum? de la cine? La voia lui Dumnezeu.</p>
<p>Ii amenințase copilul, singura mângâiere. Singurul bun ce o lega de viață, era viața lui dragă: unica sclipire de soare, printre lacrimile ei, erau zâmbetele și dulcile lui gongonituri.....</p>
<p>Se strînse deodată și se ghemui înfiorată de frig; puțina căldură ce-și făcu singură, îi dete energie și se ridică. Repede adună ce se putea să ducă într-o legătură — săraca, dar curata rufărie a copilului — își puse pe spate o haină care acum se învechise, apoi își lipi odorul de sân, încet, încet, să nu-l deștepte... și porni, fără să arunce odăii nicio privire.</p>
<p>Nu avea ce să regrete.</p>
<p>Dar când se văzu pe stradă, lovită de aerul ghiățos, se cutremură. Aduse haina așa încât să învelească cât mai bine pe copil, și porni... încotro? Nu știa.</p>
<p>Ghetele, subțiri: după câțiva pași simți frig. Era rău îmbrăcată: mai încolo gerul o pătrunse. Dinții începură a-i clănțăni.</p>
<p>— O! doamne, nu va răci mititelul? Ce s-ar face atunci cu el bolnav?</p>
<p>Lacrimile îi umplură ochii; frigul i le opri să curgă.</p>
<p>Simți după o bucată de timp, că i se moaie picioarele și, frica de a nu pica, o făcu să purceadă mai repede.</p>
<p>Iată, i se ivi un domn bine înfășurat în blana-i caldă...</p>
<p> Domnule, ori cine veți fi, vă rog, îndurați-vă de copilul meu... Oferiți-mi ospitalitate, în noaptea aceasta, căci nu știu unde să mă duc... Nu mai pot de frig și mi-e teamă să nu-mi răcească copilul...Glasul îi era la culme de rugător, plin de disperare și de suspin, înăbușit de lacrimile ce începeau să se strângă pe calea ochilor.</p>
<p>— Doamnă, oricine veți fi, veniți, vă rog... stau la câțiva pași... Dați-mi copilul să-l învelesc sub blana mea...</p>
<p>Atunci, izbucni în plîns: auzise și i se părea o nălucire... Glasul fusese plin de milă, și i se părea neînduplecat... Vedea pe străin că întinde brațele și i se păru că o respinge...</p>
<p>— Curând, doamnă, curând, să nu răceaseă copilașul... rosti domnul...</p>
<p>Și numai când își văzu odorul la adăpostul blănii, înțelese... Numai atunci înțelese că Dumnezeu n-o părăsea, că scăparea începuse.</p>
<p>— Așa; luați-mi brațul și să ne întoarcem... Nu mai vorbiră, dar câte gânduri îl frământară pe străin, în scurtul timp până s-ajungă acasă! Cine putea fi nenorocita? Ce-o hotărâse a-și părăsi casa, noaptea, pe un timp atât de aspru, la voia întâmplării? Trebuia să îi fost victimă ajunsă la culmea disperarii... Sărmana!</p>
<p>Luncescu deschise ușa ce da în stradă, o rugă să intre în sala ușor luminată și caldă și puse pe o sofa pe copilul care tot dormea.</p>
<p>Ea, împreună mâinile ca pentru o rugăciune de mulțămire, și îi apără lui Luncescu nespus de frumoasă — apoi se lăsă în genunchi...</p>
<p>— Cum să-ți mulțumesc, domnule!... Cum să-ți mulțumesc... O! drăguțul meu de copil...</p>
<p>Emoționat, Luncescu se dădu într-o parte, spre a-și feri de ea lacrimile, deschise o ușă, intră și aprinse o lumânare, apoi o chemă. Iată camera dumitale și a copilului, doamnă... Oricât timp vei avea trebuință de ospitalitate, va fi camera d-tale și nimic nu te va supăra... Te rog, considera-te ca acasă la părintele, la fratele d-tale... Dă-mi voie să-ți trimit servitoarea...</p>
<p>A doua-zi Virginia se deșteptă din somn ca dintr-un vis : era adevărat oare că se află într-o casă ospitaliera? Era adevărat că dormise mai liniștită decât oricând de la greșitul ei pas? Și Nicușor chiar, uite-l cât se simte de bine, mângâiat de bătrâna servitoare, căreia îi gângurește și-i râde!...</p>
<p>Soarele pătrundea prin ușoara pojghiță de gheață, scânteind multicolor, luminând odaia cu un mare mănunchi de raze, în zona căreia se jucau mii și mii de mici atomi de pulbere...</p>
<p>— Odaia aceasta a fost a surorii domnului... A murit, biata fată, dintr-o căzătură, când scutura...că era harnică... nevoie mare !... De-atunci n-a mai stat nimeni aici și alături, unde chip își avea răposata un salonaș... Dar azi o să scutur în una, pe urmă o să treci mata acolo cu copilul, apoi o să curăț bine aici... și o să șezi la noi, cuconiță...mult și bine...</p>
<p>Veselia i se înnoră Virginiei- „0 să șezi la noi mult și bine”... Vorba aceasta a bătrânei o readuse situației...</p>
<p>Se gândise Luncescu a-i da ospitalitatea pe timp îndelungat? Ea însă, în ce chip ar fi putut primi asemenea bine-facere? Ori cât de bun și de îndatoritor, ținând-o prea mult timp la el, nu era să fie un sacrificiu prea împovărător pentru el, iar pentru ea o prea îndelungată continuare a unei situații... ciudate?</p>
<p>Pe când stă pe gânduri de acestea, chipul nespus de simpatic al lui Luncescu apăru:</p>
<p>— Cum îi e copilului, doamnă? întrebă el, cu un zâmbet afectuos-..</p>
<p>— O! mulțumesc pentru el, din suflet, domnule Luncescu... E bine, e scăpat pentru azi...</p>
<p>— Pentru cât veți voi să stați în casa aceasta, doamnă... Odăile acestea alăturate sunt ale dumneavoastră. și ale copilului; au intrarea lor, nimeni nu vă va supăra, prin urmare...</p>
<p>Ea se înroși și plecă ochii emoționată și încurcată...</p>
<p>Să primească ori nu? Dar ce era dator omul acesta să o hrănească și să-i dea locuință? Ce putea dânsa a-i da în schimb ?</p>
<p>Nicio cugetare rușinoasă nu trecu prin mintea acestei femei, a cărei fire era numai curăție și demnitate.</p>
<p>Luncescu se apropiase de copil și începuse a-i vorbi, a-l dezmierda.</p>
<p>— Uite cum râde, drăguțul!</p>
<p>— Și cu ce ochi se uită la dumneata, domnule! zise servitoarea!</p>
<p>Parcă te-ar cunoaște...</p>
<p>Virginia veni aproape și privi câteva momente la veselia copilului ei; i se închipui că vedea lângă el un tată iubitor, și ochii i se umplură de lacrimi...</p>
<p>Luncescu tocmai se uita la ea.</p>
<p>— Vă rog, doamnă, nu plângeți. Vă vine greu să primiți ospitalitatea unui om fără familie; înțeleg firea dumnneavoastră stânjenire... Dar trebuie să vă gândiți că, dacă nu aveți pentru un timp, unde și cum să vă stabiliți, copilului acesta îi trebuie îngrijiri și dumneavoastră o locuință...</p>
<p>— O! domnule Luncescu, doborâtoare mi se făcuse credința despre oameni și dvs., mă puneți într-o crudă nedumerire... Cine ar fi trebuit să fie bun și omenos, n-a fost, și dvs. în treceți orice bunătate închipuită ca posibilă...</p>
<p>Erau singuri... Copilul urma să tacă, jucându-se cu mănușițele lui...</p>
<p>Începu de aci a-i povesti tot, cu roșeața rușinei pe obrajii ei tineri și frumoși, cu simplitatea și cu sinceritatea prietenului ce n-are nimica de ascuns. Glasul îi era dezmierdător când era vorba de iubirea și de speranțele ei, de cele câteva luni de fericire; și aici puternic, plin de adevărata revoltă a onestităti și a iubirii amăgită, când ajunse la suferințele adânci și aproape de necrezut ale vieții sale ca soție și mai ales ca mamă — ca mamă mai ales!</p>
<p>Niciodată până atunci în existența lui aproape deșartă, Luncescu nu fu atât de impresionat ca acum.</p>
<p>Virginia citea în privirea lui varietatea emoțiilor prin care îl făcea povestirea ei să treacă; vedea lacrimi cu mare silință oprite, dar care scroteau în orbitele ochilor, ca o ploaie sub formă de nor în regiunile superioare: își dădea seama de impresionabilitatea și de firea lui bună — și-i făcea bine destăinuirea ei astfel ascultată.</p>
<p>De aceea, domnule Luncescu, bunătatea dvs. mă uimește și mă împovărează... Sunt silită, și mi-e greu totuși să primesc... Cu ce v-aș putea răsplăti atâta bunăvoință, atât de mare sacrificiu?</p>
<p>— Bună-voință, poate; însă sacrificiu, doamnă, nu are de ce fi. Mulțumire lui Dumnezeu: Sunt cel mai liber dintre oameni; nu am avere mare, dar îndeajuns ca să mă pot bucura de-o independență deplină și nimănui să nu dau socoteală de binele sau de răul ce l-aș face. Credeți apoi că nu există  plăcerea de-a face binele? De ce atunci ați vorbi de răsplată?... Am avut o soră, d-nă, pe care o iubeam ca pe lumina ochilor... Am pierdut-o...Lăsați-mă să cred că am regăsit-o în d-voastră...</p>
<p>Ea se repezi de-i apucă mâinile într-ale ei, și, înainte de-a se fi putut feri, izbuti să-i sărute una din ele, în timp ce ochii îi erau numai lacrimi ale unei mulțumiri ce prin grai nu poate fi exprimată.</p>
</div>
<div type="chapter" n="4">
<head>IV</head>
<p>Într-un leagăn, în umbra a două perdele, două minute grăsulii ridicate în sus se tot mișcă...Niște găngurituri pline de drăgălășie întrerup din când în când tăcerea a trei camere, ale căror uși sunt deschise în sală.</p>
<p>O lampă atârnată de tavan lasă o lumină îndeajuns de mare ca să poată alunga întunericul din cele trei camere.</p>
<p>În dreapta, se vede un pat cu polog, și cele trebuincioase unui iatac fără nicio pretenție de lux; în stânga, altă camera de culcare și alături cu ea un birou..</p>
<p>Acesta e mare ca încăpere, cu păreții numai rafturi de bibliotecă înțesate cu cărți legate.</p>
<p>O sobă de foarte plăcută înfățișare, împrăștie dintr-un colț al sălii ei o căldură potrivită pentru câte-trele camerele.</p>
<p>Virginia, după expresia chipului, după unele încruntaturi din sprâncene, după gesturi, se vede că e într-o aprinsă convorbire cu sine.</p>
<p>Se ridică, în urma câtorva momente și se plimbă prin sală. Acum chipul i se face îndurerat; printre gene îi strălucesc diamantele tărâmului ascuns al inimii.</p>
<p>Se apropie de leagăn, își ia copilul care-i râde dulce, dulce de tot; îl sărută cu foc, îl dezmiardă cu cele mai drăgălașe cuvinte,  și așezându-se cu el pe brațe, îi zice:</p>
<p>— Trebuie, îngerașul mamei, trebuie... pentru tine... De astă dată lacrimile o podidesc din belșug.</p>
<p>Copilașul îi gângurește cu vioiciune și cu mânuțele se agăța de locul ce-l cunoaște ca priincios și plăcut...</p>
<p>— A! hoț mic ce ești! Asta îmi spui tu, hai?</p>
<p>Și lacrimile-i curg încă, luminate de un zâmbet, ca boabele de ploaie la capătul unei furtuni când zâmbesc raze de soare printre nori.</p>
<p>Dintr-o mișcare, sânul alb și roz, plin ca o ploscuță se ivi și mânușițele copilului îl apucară de-o parte și de alta. Gurița cea flămândă și însetată îmbucă gurguiul ca fraga coaptă... și, timp îndelungat, se auziră numai înghițiturile lacome ale micuțului.</p>
<p>În această liniște răsunară repezi și vii țicăniturile unui clopoțel.</p>
<p>Virgina tresări și rămase în așteptare.</p>
<p>După puțin se auziră pași în apropiata sală de serviciu și, în ușa biroului apăru Luncescu.</p>
<p>Nalt de statură, bine făcut, cu înfățișare de om pururea sănătos și mulțumit de sine, cu privirea totdeauna blândă și galeșă, nu ți l-ai fi putut închipui supărat, întristat sau plictisit.</p>
<p>Și în adevăr că, omul acesta știa atât de bine să-și cumpănească spiritul și corpul, că niciodată unul sau altul nu prea ostenit, nu era indispus, nu era în stare să nu primeaseă exercițiul ori ocupațiunea.</p>
<p>Natură fericită, căci nu-și crea nemulțumiri prin dorințe deșarte. Nu ieșea în vază din numărul muritorilor prin nimic lucitor și zgomotos, și era totuși mai presus de imensa majoritate, prin obscura lui virtute și prin varietatea cunoștințelor ce-l făceau superior.</p>
<p>Virginia se înroși, de cum îl văzu, căută să-și acopere sânul, cu toate protestările copilului, și se ridică, emoționată.</p>
<p>- Te-am întrerupt dintr-o ocupație plăcută, și mititelului, și d-tale... îi vorbi el.</p>
<p>— A supt îndeajuns, înfometatul drăgălaș... Nicușor întoarse capul, răsturnându-și-l pe un braț al mamei, și, cum văzu pe Luncescu, îi întinse mâinile și se ceru la el.</p>
<p>— Bună-seara, puiule... Vrei să vii la mine!</p>
<p>Copilul se mișcă parc-ar fi voit să se ridice... Luncescu îl luă în brațe, îl sărută cu drag și se așeză urmând să-l dezmierde.</p>
<p>— Simte și el cât ești de bun, d-nule Luncescu...</p>
<p>— Ce e drept, mi-s foarte dragi copiii...</p>
<p>— Numai te cam supără uneori când plânge prea mult și când d-ta te ocupi... Dacă nu-i în etate să-l fac să înțeleagă!</p>
<p>— O! nu te neliniștească ideea aceasta...</p>
<p>— Și cu toate acestea... </p>
<p>Tăcu o clipă, apoi urmă:</p>
<p>— Doamne, nespus de tristă îmi e starea față cu viitorul și nu știu cât va ține...</p>
<p>— Nu zic că este bună, doamnă; te rog numai pentru răbdare și pentru curaj. Nu te considera prea nenorocită și așteaptă răspunsul tatălui d-tale...</p>
<p>— Tata! zise ea cu glas înăbușit de mâhnire... Are tata inimă părintească?</p>
<p>— Eu sper că va înțelege acum poziția d-tale... Fii răbdătoare, te rog...</p>
<p>— A! dar hoțul mititel îți seamănă rău barba... Se ridică și-l luă...</p>
<p>— De ce nu-l lași?...</p>
<p>Virginia îl culcă pe Nicu și după ce-i cântă puțin, îl adormi și se întoarse de se așează în fața lui Luncescu.</p>
<p>— Voiești să întreb dacă masa e gata?</p>
<p>— Ne cheamă numaidecât... Țin să-ți spun că-mi place ceea ce faci. Asta înseamnă că te-ai obișnuit cu ideea că ești în casa unui Frate... Peste tot locul se vede mâna harnică și voința inteligentă a femeiei cu rost. Îți mulțumesc doamnă: îți mulțumesc.</p>
<p>- D-ta îmi mulțumești mie! Măcar cu atât să răspund marelui bine...</p>
<p>— Te rog, nu mai vorbi de aceasta...</p>
<p>— Îți mărturisese: și te rog să-mi dai voie, că trista mea întâmplare mi-a dat întâmplarea să întîlnese un om extraordinar... M-ai primit, străină și muritoare de foame, cu un copil, parcă m-ai fi cunoscut toată viața; mi-ai întărit curajul, mi-ai dat speranțe în care am început să cred, mi-ai luat suferințele din suflet...</p>
<p>— Lumea nu-i atât de rea, doamnă, pe cât durerea te făcuse s-o bănuiești...</p>
<p>- Prin excepția, care ești d-ta, am iertat pe cei de pe urma cărora am pătimit, dar nu înseamnă că lumea este mai bună...</p>
<p>Servitoarea intră cu păhărelele de țuică și-i pofti la cină.</p>
<p>Luncescu parcă se ușură de-o greutate: îi venea la neîndemană să audă pe Virginia exprimându-i recunoștința în chipul măgulitor cum o făcea, și cu acea drăgălușie ce era darul ei firesc.</p>
<p>Convorbirea lor ținu timp îndelungat...</p>
<p>— O! doamne, de ce, iubitoare, curată și bună cum eram, nu te-am întâlnit pe d-ta, ca să mă iubești și să te iubesc din tot sufletul! termină dânsa...</p>
<p>Apoi, ca rușinată de mărturisirea aceasta, plecă fruntea și tăcu, podidită de lacrimi.</p>
<p>În biroul lui, acum singur, fumând, se gândea la Virginia...</p>
<p>Era de două luni în casa lui; se obișnuise s-o vadă, să aibă cu cine vorbi, să-i poarte de grijă, să-i drăgostească copilul... Viața i se părea alta. Totdeauna mulțumit de ea, parcă i se făcuse mai plăcută, mai înfrumusețată...</p>
<p>E un farmec tainic în tovărășia unei femei frumoase, pline de însușiri frumoase.</p>
<p>În îngrijirile ei pentru el, altele parcă de cum fusesera ale surorii lui, era un simțământ ce nu căuta a-i lămuri, dar care îl cuprindea și pe el, îi da dulci mulțumiri încă negustate.</p>
<p>Nici un gând ascuns, încălzit de vreo dorință, de altmintrelea fireaseă, nu-l tulburase... Purtarea lui, cuvintele lui fusesera mereu în așa fel, încât drăgălașa femeie să nu fie îndreptățită a-i bănui plecat dorului de-a fi răsplătit.</p>
<p>În această seară însă primul strigăt al inimii ei, îl zguduise puternic:</p>
<p>„Cum de nu te-am întâlnit pe când eram bună, curată și iubitoare, ca să te fi iubit și să mă fi iubit...”</p>
<p>În aceste cuvinte era semnul că Virginia ajunsese de la recunoștință la iubire — că redevenise iubitoare; și curată și bună, era precum fusese și odinioară...</p>
<p>Compătimirea lui pe urmă, își da acum bine seama, trecuse de asemenea la iubire...</p>
<p>Ce avea a face că o întâlnise după o dezamăgire cumplită?...</p>
<p>Dacă nu mai avea curăția fecioarei, avea pe a femeiei care se respectă, pe a mamei care își punea toată mângâierea durerii, toată speranța, toată iubirea amăgită în copilul pasului ei greșit!...</p>
<p>Ea fusese soție omului mișel; nu formele exterioare sfințesc adevăratul sentiment și conștiința datoriilor împlinite. Nu ea era răspunzătoare că rămăsese, față cu societatea, în afară de garanțiile cu care ea înconjoară cetatea sfântă a familiei...</p>
<p>Un „cu toate acestea” se ridică însă după puțin, ca un nor amenințător în mijlocul seninului.</p>
<p>Virginia a trebuit să-l iubească mult pe seducătorul nelegiuit, ca oricum bine crescută și contra voinței părintești, să primeaseă a pleca în tovărășia lui.</p>
<p>Mai târziu, dar iubirea aceasta oare nu avea să se întoarcă în inima ei, când omul fatal era s-o întâlneaseă și să-i întindă mâna?</p>
<p>Era îngrozitoare criza prin care trecea: un sentiment când a fost adânc, nu piere cu totul, căci nu-i ca frunza s-o sufle vântul. Și apoi, pe locul de unde a căzut frunza, în primăvară nu crește alta care pare a fi tot aceea ce s-a dus?</p>
<p>Cu toate stavilele pe care timpul și împrejurările le-a pus între trecut și prezent, firea omeneaseă se găsește deodată în fața unui viitor, și tocmai fiindcă au fost stavile, viitorul decide întoarcerea... la punctul la care o existența părea să fi încetat.</p>
<p>Luncescu se simți atins de-o mâhnire dureroasă, întâia în viața lui, căci era mai puternică parcă decât cea de la moartea surorii lui: ideea că mai târziu ar suferi și el, creând Virginiei suferinți noi. I-ar pune atunci în luptă recunoștința și datoria față cu el, cu iubirea cea veche, redeșteptată...</p>
<p>Dar dacă dezgustul ei de purtarea acelui om, dar dacă iubirea ei atât de neomenos amăgită erau din acelea ce nu mai întorc pașii spre trecut? Dar dacă recunoștința ei se prefăcuse în acea iubire plină de judecată, de seriozitate și de statornicie, care e temelia adevărată pe care se poate clădi o căsnicie?</p>
<p>Inima începu să i se umple de-o bucurie învietoare și visul unei vieți în doi, cum nu și-l făurise niciodată, porni să i se desfășoare, fermecător...</p>
<p>Din această aromire a sufletului, ce pare somn și nu e somnul încă, îl deșteptă lovituri repezi în ușa camerei lui de culcare. Era Virginia.</p>
<p>Sări și se arătă în ușa biroului.</p>
<p>— Domnule Luncescu... amice... moare puiul... moare... îi strigă, disperata mumă.</p>
<p>Îl apucă de mână, tremurând de spaimă, și-l duse în camera ei, fără să se gândeaseă o clipă măcar la neglijența îmbrăcămintei.</p>
<p>Copilul sufla greu, era palid, și da mereu ochii peste cap.</p>
<p>— Nu-i nimic, nu-i nimic, căută Luncescu s-o linișteaseă.</p>
<p>Începu el singur să frece pe copil cu oțet de trandafir, în timp ce omul de curte porni în fugă după un medic.</p>
<p>Copilul își mai veni în fire; totuși, cuprins de mare fierbințeală, se zbătea.</p>
<p>După un pătrar de oră medicul veni.</p>
<p>Timp de o lună și jumătate cât ținu boala copilului și convalescența, Luncescu aproape nu mai plecă de-acasă.</p>
<p>Câte o jumătate de oră dacă se ducea să respire mai liber și să se întâlneaseă cu câte cineva, îi părea prea îndelungată lipsa, se gândi la cine știe ce îngreunare a bolii copilului, îl tulbura neliniștea mumei, singură în fața unei asemenea schimbări ce-o putea înspăimântă, și se întorcea adânc mulțumit că i se afla la îndemână.</p>
<p>- Dar bine, amice, dumneata ți-ai pierdut cu totul libertatea, îi zise Virginia într-o zi.</p>
<p>Privirea ei în care vorbea iubirea cea mai înduioșătoare în curata ei pornire de devotament, îl mișcă până la lacrimi.</p>
<p>— Nu vorbi așa, că te ceartă Nicușor, îi răspunse el.</p>
<p>Și strângându-și mîinile, se plecară asupra copilului.</p>
<p>Iubirea lor se făcuse din ce în ce mai vădită, în timpul acesta. Totuși un simțământ de neliniște tulbura deopotrivă inima în ascuns: tatăl ei nu se schimbă de fel.</p>
<p>Luncescu primise, în adevăr, de la doctorul Persiceanu o scrisoare. Neîndurat... în grozava lui încăpățânare, urmă s-o declare pe Virginia ca nemaifiindu-i fiică, urmă s-o considere ca dezmoștenită, ca rușine a familiei. Ba îl insultă și pe dânsul, cu toate că ar fi trebuit să-i cunoasceă din scrisoarea ce-i trimisese, ce om era; îl insultă că o culesese de pe drumuri în vederea averii părintești... deoarece din om onest nu ia în căsătorie o... declasată... Era și el ca...celălalt.</p>
<p>Nu arătase, firește, asemenea neomenie, ca să nu mai mărească Virginiei durerea și neodihna ce-i da boala copilului.</p>
<p>Primăvara începuse.</p>
<p>Copilul era scos cu trăsurica ce-i dăruise nenea. Virginia și Luncescu rămâneau adeseori singuri.</p>
<p>Într-o zi, pe când îi aducea în birou cafeaua, se opri lângă el și-l întrebă:</p>
<p>Nimic, d-acasă? Nimic ?</p>
<p>- Nimic, răspunse el, înroșindu-se puțin.</p>
<p>- Ești și mai mult decât mă obișnuisem a te cunoaște, sau mai bine, tot nu te cunoșteam încă îndeajuns, îi zise ea, cu lacrimile în ochi. Ai primit, din contra, o serisoare d-acasă, — o așa de... mizerabilă scrisoare, că m-a făcut, pentru întâia oară, să simt pornire de ură pe tata... Cât a trebuit să suferi din cauza îngrozitoarei lui insulte!...</p>
<p>Și-i apucă mâinile, strângându-i-le cu putere de patimă, ca spre a-i dezdăuna întrucâtva...</p>
<p>Apoi fugi în camera ei, unde căzu lângă pat, izbucnind într-un plâns înăbușitor, în care străbatea toată revărsarea impetuoasă a simțirilor ce-o agitau.</p>
<p>Iubea pe Luncescu și nu cuteza să aspire la însoțire cu dânsul. Să-i rămână mai mult în casă, mai ales acum după scrisoarea neînduratului tată, era peste putință...</p>
<p>Vedea că și Luncescu o iubește. O iubea însă  fără să se gândeaseă la trecut? Ii trecuse oare prin minte ideea de-a și-o face soție ?...</p>
<p>Nu, nu era cu putință visul acesta. Poate el s-o fi dorit... I-ar fi rămas, — dacă i-ar fi arătat el asemenea dorință, fără să mai chibzuiască pentru cât timp putea sa-i fie amantă...</p>
<p>Dar, desigur că un suflet atât de ales, nu i-ar fi putut cere o înjosire de bunăvoie; de sigur că Luncescu nici nu-l putuse cugeta.</p>
<p>De aceea se hotărâse să părăsească ospitaliera casă în care se oțelise pentru lupta din viitor: voia să se ducă guvernantă în vreo casă și copilul să și-l dea... Cui însă?</p>
<p>La ideea îngrozitoare a despărțirii de copil, a dării lui pe mâini străine, plânsul i se făcea și mai dureros, părând că era să-i nimicească ființa.</p>
<p>Și era mult mai de spaimă și mai sfâșietoare putința unui asemenea lucru, decât ideea despărțirii de Luncescu, fapt îndeajuns de crud, și el, pentru noua simțire la care tinerețea ei avea drept.</p>
<p>Cu toate astea... trebuia !... Greșise, urma să-și expieze într-un fel sau altul greșeala. Nu mai avea timp de pierdut.. acum, după scrisoarea tatălui său, atât de nedreaptă față cu Luncescu, că se cutremura când se gândea la cuprinsu-i; nu mai avea drept să spere nimic pentru dânsa...</p>
<p>Luncescu, îngrijat că n-o mai vede, după o trecere de timp de-ajuns de însemnată, intră la dânsa și o găsi în acea cumplită stare de luptă.</p>
<p>— Am bănuit că plângi, că ți-ai pus în față cine știe ce hotărâre... îi grăi el... Te rog nu mai plânge și dă-mi voie să rămân aici lângă dumneata și să vorbim:</p>
<p>Ea se ridică, palidă de emoție. Simțea că Luncescu avea să-i hotărască soarta, încă nu-l văzuse atât de serios și de cugetător în chipul lui de-a fi față cu ea.</p>
<p>— Șezi, scumpă Virginio...</p>
<p>Scumpă! încă nu i se adresase în felul acesta... O cuprinse o fierbințeală amețitoare și mai mult căzu pe scaunul ce-l înainta dânsul. Nu ne putem ascunde că ne iubim, începu el. M-am hotărât să facem cea de pe urmă încercare pe lângă tatăl dumitale, căci, pentru o căsătorie în regulă, aș dori și învoirea lui părintească, aceasta pentru d-ta mai mult, dragă Virginio. Astă seară plec la Roman să-i vorbesc, precum cred că voi ști a-i vorbi.</p>
<p>Voiesc să mă vadă, să mă cunoască, să mă înțeleagă; voiesc a-l sili să vină la București cu mine să se încredințeze că am cu ce trăi, că puțin îmi pasă de averea lui pe care poate s-o dea oricui...Voiesc să vadă că ești vrednică de luarea lui aminte ca tată și că cu sunt cel mai fericit să te pot iubi și avea soție...</p>
<p>— Dragă Marcel! strigă biata femeie, lăsându-se în genuchi, cu mâinile împreunate, ca în seara menirii în casa aceasta, dar acum ca în extaz, fericită, nespus de fericită!</p>
<p>Luncescu voi s-o ridice; ea se împotrivi, dar își culcă pe genunchii lui capul îngreunat de povara scumpă a acestei fericiri.</p>
<p>— Te rog, lasă-mă așa, Marcel... Lasă-mă să mă deștept cu încetul pentru asemenea rai ce mă faci să întrevăd... căci mintea parcă mi se pierde...</p>
<p>Oftă din adnâc și rămase în nemișcare...</p>
<p>El o privea, adânc emoționat, necutezând s-o dezmierde cu toate că-l îndemna inima, și mai fericit unde o vedea până într-atât de fericită... O! scumpă și fermecătoare ființă!.. Cât îi era de dragă...Ce viață aveau să ducă împreună!</p>
<p>După un timp începură a vorbi, și adevărat poem de iubire de deplină luare în posesiune a inimilor le-a fost dulcea lor convorbire!...</p>
<p>Totuși, mai la urmă, veni un moment de păcat, când egoismul, sub forma unui raționalism ce putea să nu fie, își amestecă otrava.</p>
<p>Cum de-l împinse acest simțământ de rând să-i spună tot ce gândise dânsul cu vreo oră mai înainte. Amorul ei pentru tatăl copilului nu era să reînvie cândva?</p>
<p>Și de-aci pornind, ca pentru a limpezi si națiunea, îi așternu suferințele ce-ar fi așteptat o și-i ceru a-și cerceta bine inima față cu putința unei întoarceri la trecut.</p>
<p>Îi făcu o întreagă teorie a primului simț al fecioarei, al mumei, legată prin un copil de om ce-a iubit, și ajunse chiar la unele absurdități de mirat — neînțeleasă pornire de-a căreia cauză nu-și putu da seama mai târziu.</p>
<p>Virginia îl ascultă îngrozită, dar cu o mare putere de dominare asupră-și spre a nu izbucni în plâns.</p>
<p>El simți dezastruosul efect și căută să-l șteargă prin o revărsare nouă a iubirii lui, în cuvinte dezmierdătoare; prin o desfășurare nouă a vieții lor...</p>
<p>Dar lovitura o dăduse și dacă ea mai zâmbi, în suflet îi rămase o mâhnire de neînvins.</p>
<p>Când se văzu singură, începu a plânge, plâns ce nu-i mai ușura mâhnirea: Marcel se îndoise de iubirea, de credința, de recunoștința ei!</p>
<p>Se întrebă apoi dacă, întâlnind cumva pe Vișinescu, ar tresări în adevăr de plăcerea amintirilor din trecut; — și simți atâta îngrețoșare de om și de fapta lui, că se jură să nu-i sufere nici măcar un singur cuvânt...</p>
<p>Marcel porni în seara aceea la Roman. Virginia se hotărî să nu-i aștepte întoarcerea și să-i părăseaseă locuința.</p>
<p>Va rămâne pentru totdeauna recunoscătoare lui Marcel Luncescu, îl va iubi fără să-l poată uita vrodată, dar va pleca de la el...</p>
<p>Cu liniște aparentă se așeză să caute prin ziare adresa vreunei agenții de plasare și adormi cu hotărârea de a se duce, a doua zi chiar, să-și caute un loc.</p>
</div>
<div type="chapter" n="5">
<head>V</head>
<p>De la gară, Marcel Luncescu se duse de-a dreptul la casa doctorului Persiceanu.</p>
<p>Cu toate că era de dimineață încă și timpul friguros, doctorul se plimba printre copacii desfrunziți, ca prin o pădure de schelete.</p>
<p>Luncescu îl salută, privindu-l lung, cu curiozitatea unui om de știință ce observă un obiect pe din afară, înainte de analiză.</p>
<p>— Ce poftești, cucoane, îl întrebă doctorul, mirat de acea căutare pătrunzătoare, o consultație? Atunci poftim în casă.</p>
<p>Luncescu nu răspunse.</p>
<p>Medicul se simți stânjenit...</p>
<p>Cu cine avea a face ? Ce soi de bolnav era? Vreun sărit la minte? Nu-l arăta înfățișarea. Atunci pentru ce privirea aceea? ...</p>
<p>Și-l privi, și el câteva clipe, cu stăruință.</p>
<p>— La urma urmei, mormăi el cu asprime, ce vrei dumneata?</p>
<p>— Domnule doctor, am venit de la drum foarte lung, la o... consultație, ca la un medic cu renume, îi răspunse Luncescu, foarte prevenitor.</p>
<p>Doctorul își ridică de pe creștet tichiuța de postav negru, înverzit, din mila Domnului, de multă purtare.</p>
<p>— Poftim, cucoane.</p>
<p>Intrară amândoi în fostul odinioară salon - acum camera de culcare, birou de consultațiune, și sală de mâncare chiar până ce timpul se făcea călduros.</p>
<p>Un paravan găurit în multe locuri, ascundea o parte din patul pus într-un colț.</p>
<p>În dreptul unei ferestruici ce dă pe terasă, era un birou mare acoperit în neorânduială cu cărți.</p>
<p>În mijlocul marii încăperi o masă rotundă cu vreo câteva scaune învechite, împrejur.</p>
<p>Alte vechituri țineau loc de fotoliuri și canapele.</p>
<p>În întregime necurățenie, amestec; aspect din cele mai neplăcute.</p>
<p>— Zici că vii de departe, cucoane? Vorba nu te arată a fi de prin Moldova noastră...</p>
<p>— Mă arată, oricum, că sunt român, domnule doctor.</p>
<p>— Nu-i vorba de asta... și timp n-am de pierdut, căci am să-mi încep vizitele.,.</p>
<p>— Am venit să vă rog, domnule doctor, să binevoiți a mă însoți diseară la București, pentru...un consult...</p>
<p>— La București? Ești din București ? și-l privi pe Luncescu cu neîncredere... iar în gând își zise nu-i cumva vreun păcălici... ori vreun pungaș?</p>
<p>— La București, domnule doctor. Fiica dvs. e în pericol... și dorește să vă vadă cu orice preț.</p>
<p>Doctorul sări și își îndesă c-o palmă apăsată tichiuța pe creștet.</p>
<p>— N-am nicio fiică, domnule...</p>
<p>Și începu a pufui pe nas, ca un cățel cu guturaiu.</p>
<p>— Domnule doctor, sunt împrejurări când omul; oricât de mult ar ține la obiceiurile și la voința lui, își amintește că e tată. Dă-mi voie, te rog,să spun tot ce am de spus și apoi te voi asculta și eu pe d-ta, zise repede, cum văzu pe Persiceanu că voiește să-l întrerupă.</p>
<p>Tonul lui Luncescu pe lângă înfățișare, impuse întru câtva doctorului.</p>
<p>— Domnule doctor, să ne închipuim că d-ra Virginia a făptuit o crimă chiar, când ți-a călcat voința, cea dintâi datorie a d-tale era să n-o lăsați de vorba lumii. Trebuia să consimți la căsătoria ei cu Vișănescu. Ți-ar fi impus oare numaidecât  s-o înzestrezi? Nu. E prea mândră, are o fire prea aleasă, ca să se fi înjosit a cere chiar tatălui  ei.</p>
<p>S-a întâmplat că acela în care s-a încrezut biata copilă, să fi țintit tocmai averea d-tale; n-a fost vina ei. Cum ți s-a scris în ce nenorocire se afla, trebuia să alergi și s-o scapi de căderi, în adevăr rușinoase, în care ar fi aruncat-o mizeria. Inima d-tale părintească trebuia să vorbească și mai mare, fericire n-ar fi avut copila d-tale decât dacă te-ar fi văzut că-i întinzi brațele, că o scapi, mai ales că o ierți. Am văzut-o de atâtea ori plângând de dorul dumitale, am auzit-o de atâtea ori chemându-te printre lacrimi, că de te-ai fi aflat deoparte cu siguranță te-ai fi înduioșat.</p>
<p>Luncescu se opri o clipă, emoționat, aproape lăcrimând. Doctorul urmând a pufni, arăta că era mișcat: numai nu voia să se predea.</p>
<p>— Domnule doctor, reîncepu Luncescu, într-o seară din iarna aceasta am întâlnit pe stradă o femeie tânără, c-un copil în brațe. Alerga ca o nebună, în durerea și-n disperarea ei... Și era mamă, și era ger aspru, și nu știa la mila cui să năzuiască.</p>
<p>... S-a oprit în fața mea și mi-a cerut adăpost. I l-am dat,  și de atunci, o! te rog să crezi că mi-a fost numai o amică, o soră, — d-atunci locuiește sub un acoperemânt cu mine.</p>
<p>Iar dacă ți-am spus că e în pericol, mulțumită lui Dumnezeu, nu e cu viața, pentru acum. E însă în pericolul nesiguranței și al neodihnei, suferind îngrozitor că d-ta urmezi să rămâi același, nepăsătorul, neclintitul în voința d-tale rău înțeleasă de d-ta.</p>
<p>Am avut chipul să cunosc bine caracterul acestei femei și de aceea m-am hotărât s-o iau de soție. Sunt om cu stare, domnule doctor — auzi? cu stare; prin urmare nu-ți cer nici o înzestrare. Am venit să te iau la București ca pentr-un consult — căci nu vei avea de cheltuit nimica...Acolo... vei da fiicei d-tale iertarea și consimțământul la căsătoria cu mine. Averea d-tale las-o cui vei voi — puțin mă va interesa. Eu doresc liniștea sufletului Virginiei și numai aceasta o cer de la d-ta, căci numai d-ta i-o poți da. Acum? ca tată, ca om de onoare, e rândul d-tale...</p>
<p>Doctorului îi asudase mereu fruntea în timpul acesta: îl încălzeau cuvintele pline de simțire ale acestui tânăr. Îl cuprindea pentru intâia oară rușinea că era privit ca avar, se vedea puternic impresionat de înfățișarea serioasă, de chipul plăcut și mai ales de sinceritatea pornirii lui.</p>
<p>Când termină de vorbit, îl privi cu uimire. Care va să zică, putea fi asemenea caracter? Departe de a se folosi de frumusețea și de tinerețea unei femei în nevoie, o ridică pe treapta de onoare a familiei, îi dă în fața lumii ceea ce un mișel îi răpise; stima de sine, încrederea în om și-n iubire, încăpățânatul de neînduplecat, interesatul de îngrozit, putu să le judece acestea în unul din acele momente unice, care, pentru un nebun se cheamă „limpezime”.</p>
<p>Defectele duse la exces, sunt un fel de nebunie, și acest nebun în felul lui își avu clipa de judecată.</p>
<p>După cum însă natura nu procedează prin salturi — în afară de cataclisme,  așa și doctorul nu putea trece deodată la deplină înduioșare.</p>
<p>Scoțând ornicul după ce făcu câțiva pași îi zise lui Luncescu: Cucoane, mi-a trecut ora vizitelor...Te-aș pofti la masă, însă nu mi se pregătește acasă. Dar te-aștept pe la vreo trei-patru după-miază... și... vom mai vorbi.</p>
<p>Primele cuvinte mai să-l înfurie pe Marcel; cele din urmă îl liniștiră și-i dară speranță.</p>
<p>Pe catâr nu cu bătaia îl pui pe calea vruta... Cată să-i mai rabzi și ale lui, îndeajuns era că aveau să mai stea de vorbă.</p>
</div>
<div type="chapter" n="6">
<p>VI</p>
<p>Vișănescu primise cu multă filosofie pozitivistă plecarea Virginiei din casa lui.</p>
<p>În fine! scăpa de o greutate; de una numai? de două!</p>
<p>Ce-i trebuiau lui nevastă și copil!...</p>
<p>Bine că nu făcuse gogomănia să se lege prin forme legale... Câtă plictiseală, dacă ar fi lăsat, ori dacă ar fi părăsit-o el...</p>
<p>Pe când acum: noapte bună și călătorie sprâncenată!...</p>
<p>Dar după câteva momente își dăduse seama că nu era tocmai indiferent... că încercase, față cu el chiar, a se arăta nepăsător și crud...</p>
<p>Se așezase într-un fotoliu,  șchiop și sfâșiat precum era — și zilele pe când se întâlnea în Roman cu Virginia, i se iviră ca în lumină caldă de primăvară.</p>
<p>Frumusețea, seninătatea, drăgălășia, nevinovăția,  toate acele culori și nuanțe mijlocii ale înfățișării unei ființe fermecătoare — îi sclipiră dinaintea ochilor și luară parcă formă confuză a unui regret.</p>
<p>Alte imagini ce le socotise pierdute, din timpul fugii lor, urmară a-i fulgera senzații de altădată; și fiindcă era mai mult omul plăcerilor, acestea dădură regretului o formă mai clară...</p>
<p>De-aci, coborând mereu seara, ajunse a-și întrevedea prostia, din cauza lipsei de răbdare și a unei prea repezi descurajări: nu trebuia să uite niciodată și niciun moment, că Virginia era și trebuia să rămână fiica milioanelor părintești.</p>
<p>Bătrânul nu era să trăiaseă tot atâta cât ei amândoi și prin urmare tot ar fi avut când să se bucure și ei de sunătorii avarului.</p>
<p>Se ridică iritat în contra-i... Ce streche îl mușcase oare de-i luase cu totul adevăratul simț al calculului și adevărata pătrundere a lucrurilor?</p>
<p>De ce adică o chinuise atât de mult, pe biata femeie? Nu era zor numai de cât s-o fi iubit, să-i fi fost credincios prea plecat; dar s-o fi ținut ca pe o depozitară a unui apropiat belșug.</p>
<p>Nu! nu fusese deștept!</p>
<p>Din contra, era o datorie pentru el să se poarte așa încât ea să fi păstrat iluzia iubirii lui, mărită și susținută prin iubirea ei ce s-ar fi hrănit singură!</p>
<p>Și, până târziu, se frământă în acea noapte, dovedindu-și că fusese un nerod.</p>
<p>Nu știu cum, adormi cu credința că Virginia avea să se întoarcă.</p>
<p>Dar așteptă în deșert ziua toată și ziua cealaltă.</p>
<p>Atunci își dădu speranța că o va găsi. Se duse la Roman, de unde se întoarse însă fără niciun rezultat.</p>
<p>Căută el singur prin Capitală, în zilele frumoase când nu era prins cu vreo afacere: tot în deșert. Parcă intrase în pământ.</p>
<p>Totuși se înfipsese în el ideea că o va afla și că nu se va putea atunci - în urma unei îndemânatice comedii sentimentale de căință și de iubire schimbata, Virginia să nu se fi întors la el.</p>
<p>Căci el voia aceasta și cu orice preț trebuia să fie!</p>
<p>Averea batonului doctor nu trebuia să treacă în alte mâini, care, probabil, că nu ar fi știut cum s-o cheltuiaseă.</p>
<p>Fu această zi de Martie, când Virginia ieșea din casa lui Luncescu, cu hotărârea de a o părăsi, întâmplarea, întotdeauna neexplicabilă — îndemnă pe Vișănescu să treacă prin strada Mircea Vodă.</p>
<p>Din Dudești, unde ședea acum, în toate zilele o lua pe alte străzi, ca să iasă în strada Văcărești; azi, ce-i veni, urcă  Mircea-Vodă, aproape nedându-și seama.</p>
<p>Văzu o femeie înaltă, sveltă, grațioasă, ieșind din o casă cu bună înfățișare, și inima-i tresări.</p>
<p>— Trebuie să fie frumoasă - își zise...</p>
<p>Și cu plăcerea craiului din fire, ca măcar ochii să și-i desfăteze cu privirea unei figuri frumoase, grăbi pasul ca s-o întreacă.</p>
<p>— Ei! da repede se mai duce... Va fi având vreo întâlnire... la lumina soarelui... Cele de la lumina lunii prea le-au compromis poeții cu cântările dumnealor...</p>
<p>Tot privind-o însă din urmă, i se deșteptă în minte închipuirea unei ființe, a cări asemănare cu aceasta i se făcea din ce în ce mai apropiată, după mișcări...</p>
<p>— Dac-ar fi ea? își zise, emoționat de putința lucrului.</p>
<p>Și grăbi iarăși pasul.</p>
<p>În dreptul școlii comerciale, Virginia, stătu puțin, ca spre a se îndrepta: s-apuce pe strada Tudor-Vladimirescu sau să urmeze înainte pe strada Domniței?</p>
<p>Întorcând ușor capul, Vișănescu o văzu în profil. Sângele i se urcă în obraz, ochii îi sclipiră: era Virginia, și încă ce frumoasă! Cu mult mai frumoasă parcă, decât când o cunoscuse...</p>
<p>Îi veni în minte că era mai prudent să nu se lase zărit de ea și se hotărî s-o urmărească de departe.</p>
<p>În una din străzile centrale ale Capitalei, cam strâmbă, cu urcuș și cu coborâș, se afla în anul acela un  birou de «plasare» de guvernante, profesoare etc.</p>
<p>Se șopteau multe la ureche în privința felului «de-a plasa» al acestui birou.</p>
<p>Pentru familii, care în adevăr căutau guvernante sau profesoare, d-na Heckhoffer da oarecum dovezi sigure de serviciu la locul lui...</p>
<p>Nu însă acest serviciu era cel folositor cu dinadinsul Casei Heckhoffer.</p>
<p>Ea „plasa, precum se șoptea, copile tinere, foarte tinere, în serviciul desfrânaților bătrâni.</p>
<p>Plasa, încredințau alții care erau în cunoștință de cauză — un anume fel de guvernante și profesoare, în serviciul becherilor și văduvilor cu copii.</p>
<p>Mergea și mai departe onorata d-nă Heckhoffer, căci punea la dispoziția unor anumiți clienți, camere chiar din locuința sa, pentru întâlniri tainice...</p>
<p>Și era atât de pricepută doamna „patroană” în a găsi subiectele și a servi cu ele pe clienți, sub o firmă și c-o înfățișare foarte decorativă ca seriozitate — încât clienții se aduceau unii pe alții, înmulțindu-se; taina era bine păstrată, iar oameni, de-ai zilei îi dădeau înalta protecție, ca Parchetul să nu-și poată pune ochelari... și să vadă.</p>
<p>Scurtă și grosceană, roșcovană și cam cu pete pe față, în etatea critică dintre maturitate și bătrânețea la timpul ei, cu ochii însă îndeajuns de vioi și pătrunzători — doamna văduvă Heckhoffere tipul perfect al mijlocitoarelor de profesiune, poleită însă la vorbă, la chip, la îmbrăcăminte.</p>
<p>Virginia se prezintă doamnei Heckhoffer foarte sfioasă. Energia îi rămăsese la ușă parcă.</p>
<p>Înainte să desehidă gura, rușinata doamnă ghici cu cine are a face și deschise repede vorba, cu glas dulceag.</p>
<p>Învoirea se făcu degrabă, mulțumită abilității patroanei.</p>
<p>— Eu aș dori însă ca până diseară să plec de unde sunt și să mă stabilesc la noul domn, îi zise Virginia.</p>
<p>— Cu greu va fi astă seară... domnișoară. După o clipă adăugase însă:</p>
<p>— Afară numai dacă domnișoara voiește să vie aci, unde-i pot pune la dispoziție o camera, până când se va găsi un loc convenabil...</p>
<p>Frumusețea distinsă a Virginiei o făcuse să se gândească a n-o scăpa din mână.</p>
<p>- Cum doamnă, mi-ați putea da o camera aci la d-voastră? întrebă cu mulțumire.</p>
<p>Deodată se opri: și-amintea de Nicușor. Ochii i se umbriră de gândirea îngrozitoare a despărțirii de copil.</p>
<p>— Doamnă, dar am un copil... Trebuie să-l dau vreunei femei să-l creaseă... E în timpul când poate fi înțărcat. Poate că-mi veți găsi d-voastră asemenea femeie.</p>
<p>— Aveți copil? E supărător lucru... Supărător adică, întrucât promisesem a vă da locuință la mine...</p>
<p>— A! doamnă, vă rog... Ce supărare vă poate aduce pentru două-trei zile un copil care a împlinit anul și e foarte bun, mititelul...</p>
<p>Ochii, aci i se umplură de lacrimi...</p>
<p>Patroana se gândi o clipă.</p>
<p>— Bine, doamnă, îi răspunse mai puțin dulceag... ? Taxa plasării va fi mai mare însă...</p>
<p>— Doamnă, vă voi da leafa mea pe-o lună...</p>
<p>— Am să vă găsesc mâine chiar o femeie pentru copil. Poftiți, diseară; la ora șeapte să fiți aici.</p>
<p>— Voi fi, doamnă.</p>
<p>Ieși, sub îndoita înrâurire, a unei mulțumiri nu tocmai mari, și a unei întristări doborâtoare.</p>
<p>Dacă s-ar fi uitat la colțul străzii de sus, ar fi rămas de piatră... Își văzu de drum, repede însă, ca pentru a scăpa de orice privire stăruitoare.</p>
<p>— Caută loc... își zise Vișănescu și zâmbi: îi trecuse prin minte o idee. A intrat va să zică în categoria guvernantelor?</p>
<p>Nici o amintire de copil!</p>
<p>Intră la onorata firmă Heckhoffer...</p>
<p>Patroana îl întîmpina cu o deosebită politețe.</p>
<p>— Mă rog, eu merg drept la țintă, doamna, deoarece... seriozitatea .. casei d-voastră îmi e perfect cunoscută.</p>
<p>Patroana se înclină, zâmbind.</p>
<p>— A ieșit chiar acum de aici o cuconiță-îmi dai voe să te întreb ce caută?</p>
<p>— Un loc de guvernantă, domnule...</p>
<p>— A! perfect - Tocmai de asemenea lucru am și eu nevoie.</p>
<p>— Sunteți însurat și cu copii?</p>
<p>— Nici cu nevastă, nici cu copii. Aceasta nu împiedică să pot avea o... guvernantă — o damă de companie cum am zice...</p>
<p>— Adresa D-voastră și 20 lei taxa din partea D-voastră...</p>
<p>— Mai înainte, trebuie să stabilim un lucru, doamnă. Nu veți spune... cuconiței situația mea de celibatar și mă veți lăsa a mă înțelege eu cu dumneaei...</p>
<p>— Iertați, domnule; regula «Casei» mele este: stabilesc de mai înainte cu persoana cărei eu îi dau un loc, dacă primește locul și condițiile. Altfel aș avea de întâmpinat neplăceri — și, înțelegeți, nu vreau să se amestece poliția în afacerile mele.</p>
<p>— Am înțeles, doamnă. Din cazul meu însă, vreau să faceți o excepție... Nu vă pot încredința un secret ce este la mijloc, însă vă asigur că nimic neplăcut nu vi se va întâmpla...</p>
<p>— Excepțiile costă mult, domnule...</p>
<p>— Să vedem pretenția onoratei d-voastră Case de încredere... </p>
<p>— Una sută de lei, domnule...</p>
<p>— Scumpă excepție, doamnă... ofer patruzeci de lei și să nu mai vorbim.</p>
<p>Din tocmire în tocmire ajunseră la șaizeci de lei.</p>
<p>Vișănescu îi dădu suma și îi lăsă și o adresă: Tomatesei avocat, Calea Dudești, 17.</p>
<p>— Apropo, îi zise atunci Patroana, clienta mea are și un copil...</p>
<p>— Nu face nimic. Să vie cu copilul. Ar fi neomenos să o despart de copil...</p>
<p>D-na Heckhoifer îl privi surprinsă... Ce fel de client era omul acesta? Iar în gând își zise: bine că se simplifica lucrul... și se mărește taxa!</p>
<p>— Va veni astă seară, domnule, la ora opt, îi zise onorata patroană.</p>
<p>— Ține minte să-i lămurești, d-nă, că va suna de trei ori, des, una după alta...</p>
<p>Vișănescu întocmise bine afacerea. Pe neașteptate o găsise pe Virginia; degrabă era s-o aibă iarăși în casa lui. Nu se putea să nu rămână, odată ce comedia iubirii eterne el era s-o joace în chipartistic.</p>
<p>Ce „mutră” avea să facă Virginia însă când va da cu ochii de el?</p>
<p>Și, înfierbântat de apropiata lovitură de teatru și de urmările ei firești, se aruncă într-o birjă și porni să facă oarecare cumpărături ce le credea necesare, pentru „punerea în scenă“.</p>
<p>Când se întoarse Virginia acasă, găsi pe Nicușor sculat din somn și plângând: fusese întâia oară când nu-i zâmbise mumă-sa, când nu-l dezmierdase, și plângea, plângea de foc, căutând cu ochii pe mumă-sa — strigând cu durere: „ma-ma-ma” fără ca bătrâna servitoare să-l fi putut împăca cu ceva.</p>
<p>Cu ce pornire de dragoste și de jale îl strânse în brațe! Cum o podidi plânsul, când îl văzu lipindu-i-se de sân, c-un oftat de mulțumire! Cunsimți că i se rupe inima la gândul că avea să-l dea pe mâini străine, că avea să fie înțărcat deodată, fără mângâierile ei de mamă, fără vegherea ei de aproape...</p>
<p>Copilul sugea, sugea mereu, cu lăcomie, dar liniștit.</p>
<p>— Sugi, puiul mamei, căci e pentru ultima dată...</p>
<p>Si-l strinse așa de tare, că-i făcu rău, că-l făcu să plângă.</p>
<p>— Te-a durut, dragul mamei? O! Doamne, cât o să te doară din ce-ți vor face alții!</p>
<p>Nu mai putea de durere; de aceea așeză pe micuț în leagăn, și începu se se plimbe prin casă într-o stare de nedeserisă agitație.</p>
<p>Dar dacă n-ar pleca și ar aștepta pe Marcel să se întoarcă? Cine știe, poate că era să se întoarcă cu vre-o veste bună..</p>
<p>Dar dacă vestea nu era să fie bună, totuși va mai avea curajul să plece, odată ce Marcel va lua asupra-i toată situația?</p>
<p>Orele treceau cu o repeziciune care o înspăimânta și seara se apropia.</p>
<p>Se hotărî, în cele de pe urmă, să plece, să-și înceapă martiriul, dar să cruțe pe Marcel de suferințe sufletești.</p>
<p>Oricât să-i fie de mare iubirea, o va uita cu încetul, pe când începutul lui de îndoială ar fi putut avea urmări de regretat și peste putință de îndreptat.</p>
<p>Îi scrise câteva rânduri și i le puse într-un plic, în vază, pe birou, apoi îmbrăcă pe copil, îi strânse lucrușoarele și făcu o legătură îndeajuns de mare.</p>
<p>Pentru a doua oară, fuga ei!... Se deosebia de data dintâi, era însă tot atât de dureroasă: atunci avea și mai în față - neprevăzutul decât acum! Atunci fugea de un om care i se făcuse odios, acum fugea de un om iubit... Atunci nu putuse vedea ca posibilă despărțirea de copilașul mult iubit, acum era pe cale să și-l înstrăineze, să-i ducă grija și dorul, de departe, să se frământe continuu cu gândurile și să aștepte o oră de libertate, ca un condamnat, când să-și poată vedea pe scumpul, drăgălașul și nevinovatul martir al faptelor ei!</p>
<p>Așadar, se finise cu visurile ei! În față îi sta o foaie de hârtie cu firma unui birou, cu numele ei ca «angajată», cu număr de înregistrare, care îi părea numărul unei celule de închisoare...</p>
<p>Era pe punctul de a începe o nouă existență, aproape aceeași cea a «slugăritului»...</p>
<p>O merita însă... Era opera greșelii sale... era ispășirea... Dumnezeu o ierta... și nici nu trebuia s-o ierte!...</p>
<p>Dar pe el, pe complicele, pe mișelul înșelător, cum de-l ierta oare — căci urma poate cu aceeași libertate de conștiință înșelăciunile lui?</p>
<p>Îl va fi iertând sau nu — Dumnezeu își are hotărârile sale — ea însă nici la moarte nu-l va ierta...</p>
<p>Și, gândul de a-l mai întâlni o dată în calea ei îi urcă în față tot sângele, iar ochii îi fulgerară ura cea mai aprinsă.</p>
<p>Când chemă pe bătrână și o rugă să-i aducă o trăsură - rămase o clipă încurcată... Nu se gândise să-i arate un motiv...</p>
<p>Deodată avu prezența de spirit să-i zică :</p>
<p>— Mi-a telegrafiat Marcel să mă duc la Roman, la tata...</p>
<p>Bătrâna primi de bună lămurirea, odată ce știa că la Roman se dusese «domnul»...</p>
<p>Îi înfășură bine pe Nicu, ca să nu răcească, mititelul, și-i ură «drum bun», cu adevărată dragoste de femeie credincioasă casei.</p>
<p>Iat-o în trăsură și pe ulițele Capitalei, pentru destin a ține hotărâtă, însă pe calea unui trai pe care nu-l putea cunoaște.</p>
<p>Coborî la ușa biroului, abia luminat, simțindu-și inima că parcă înceta de-a bate — și sună.</p>
<p>Patroana se ivi, c-un zâmbet foarte plin de bunătate...</p>
<p>— Ești o femeie cu mare noroc, cuconiță, o întâmpină. Inchipuiește-ți că ți-am și găsit loc, ba încă te primește și cu copilul...</p>
<p>— Și cu copilul? O! taci, doamnă... că mă înnebunești de bucurie... zise ea, și-și sărută cu pornire pe Nicușor.</p>
<p>— Da, cu copilul, și, mai mult, în astă seară chiar, la ora opt, ești așteptată.</p>
<p>Nu-i venea să creadă că i se putea întâmpla atât de mare mulțumire...</p>
<p>— Dă-mi biletul ce ți-am dat azi, să notez pe el adresa... și să te duci, căci se face opt până s-ajungi.</p>
<p>— Biletul.</p>
<p>Se căută în buzunar... și nu-l găsi.</p>
<p>— Desigur că a picat, când am scos batista — căci, să-ți spun drept, doamnă, gândindu-mă la nesiguranța zilei de mâine, mă găsise plânsul, în trăsură.</p>
<p>— Foarte rău că te descurajezi — o frumusețe ca d-ta... zise patroana, c-un zâmbet echivoc...Nu face nimic, îți dau altul... Și „angajamentul” rămâne sfânt, cuconiță: leafa dumitale pe o lună, ca taxă, mai ales că pentru copil nu vei mai avea nici o grijă de plată.</p>
<p>— Dacă voești, fă o chitanță d-nă, și voi recunoaște prin iscălitura mea că-ți datorez... Numai, uite ce, fixați suma?</p>
<p>— Suma?... Să vezi, cuconiță, în unele...angajamente suma o fixează guvernanta, după anume împrejurări...</p>
<p>— De! eu nu pricep lucrurile acestea... Insă dacă nu m-aș putea învoi?...</p>
<p>— O! sunt sigură că te vei învoi... Clientul meu te-a apreciat deja după... recomandarea mea...specială.</p>
<p>— Mulțumesc, doamnă...</p>
<p>După câteva momente semna o chitanță că se recunoștea datoare cu o sută de lei, doamnei Heckhoffer. Primea biletul biroului și pleca...</p>
</div>
<div type="chapter" n="7">
<head>VIII</head>
<p>E lung drumul până în Calea Dudești... Și — lucrul ce o făcu să tresară adânc — trecu pe dinaintea casei lui Luncescu, cufundată în întuneric. Numai lumina unui felinar din dreptul ferestrei de la biroul lui bătea în geamuri, dând iluzia că ar fi fost lumină și înăuntru.</p>
<p>Cine să fie familia aceasta „Tomatescu”? El, avocat?... Cum de-o primea cu copilașul?</p>
<p>Ciudat însă, nu mai simțea bucuria din biroul agenției: ceva dureros o strângea de inimă: o neliniște neînțeleasă o agita.</p>
<p>Era poate, unde avea să înceapă o viață nouă într-o casă necunoscută, în condiții neobișnuite.</p>
<p>Vișănescu se plimba ca pe ghimpi...</p>
<p>Ocupa o casă mică, din patru camere, două de-o parte și două de alta a unei săli.</p>
<p>Se mai cuprinsese puțin, de aceea casa se înfățișa c-o aparență de oarecare dare de mână.</p>
<p>Intrase în politică, ceea ce însemna că îmbrăcase nu nișcare-va principii, ci o carieră cerea să-și facă pe spinarea unui partid.</p>
<p>Și începuse binișor. Gălăgios, alergător, bun orbitor de întruniri electorale, dobândise oarecare trecere înaintea celor mari, iar ca avocat îndemânare în învârtirea treburilor — și aceasta, relativ, într-un timp îndeajuns de scurt.</p>
<p>Din plimbarea lui, aci prin sală, aci prin fiecare din camerele luminate, se oprea, arunca ochii o masă orânduită ca pentru gustare în doi, îmbia unei plăcute petreceri la care se aștepta, iar o porni ca înghimpat de nerabdare ciudată. Îl apuca uneori neliniștea, la ideea primei scene aproape cu siguranță o vedea grea și neplăcută, apoi, își reîncepea plimbarea și, în gând, întregul discurs patetic ce alcătuise.</p>
<p>În fine, auzi că se oprește o trăsură. Inima-i bătu mai tare și simți ca un cutremur.</p>
<p>Nu cumva era să fie... emoționat în adevăr?... Iată sunetul convenit, de trei ori, al clopoțelului....Servitorul se ivi.</p>
<p>— Desehide.... îi ordonă cu glas înăbușit...? iar el intră în camera-i de culcare.</p>
<p>Virginia intră, servitorul îi aduse legăturile — ale ei și ale copilului — apoi ușa se încuia.</p>
<p>— Domnul vă roagă să așteptați colea, îi zise servitorul ce-și cunoștea mica legiune — și o pofti în salonaș.</p>
<p>Ea intră și își așeză copilul, adormit pe o canapea...</p>
<p>— Domnul? gândi... ce fel? să nu fie oare însurat?</p>
<p>Auzi pași...</p>
<p>Când se întoarse, ridicându-se și când dădu cu ochii de Vișănescu, rămase ca de piatră, palidă...aproape să-și piardă cunoștința..</p>
<p>El înaintă, dominat întru câtva, dar mișcat în adâncu-i...</p>
<p>— Scumpă Virginio! îi zise, și îi întinse amândouă mâinile. Te-am regăsit, în fine... și într-un chip miraculos.</p>
<p>Ea se dădu înapoi, cu ochii mari plini de spaimă, și printre dinții ce-i clănțăneau, îi șuieră cuvintele:</p>
<p>— D-ta, d-ta mișelule!... O!</p>
<p>Își acoperi fața cu mâinile și se lăsă grămadă într-un fotoliu!...</p>
<p>El se apropia mai mult.</p>
<p>— Cum, scumpă Virginio, așa mă întîmpini după atâta timp în care am fost ca nebun, căutându-te? Recunosc cât de greșit îți sunt; dar, te rog, dă-ți seamă de disperarea mea când m-am întors acasă și nu te-am găsit... Îmi venea să-mi răpun viața, dar speranța că ț-o voi afla, că mă vei ierta, mă opri...din fericire... Numai lipsa mă făcuse răutăcios...dragă Virginio ...Acuma însă că norocul m-a ajutat, că am o pozițiune sigură și cu garanții temeinice de îmbunătățire, viitorul nostru și al scumpului nostru copilaș...este zâmbitor...Iartă-mă te rog, și-mi întinde mână prietenească...Nu-ți cer vechea iubire, ci numai un simțământ de amiciție...Lasă-mă să fiu fericit lângă tine și lângă copilașul nostru...</p>
<p>Se plecă asupra micuțului, care se deșteptase și începuse a scânci...</p>
<p>— Drăguțul!...ce mărișor s-a făcut!...</p>
<p>Ea se ridică deodată și trecu între el și copil.</p>
<p>— Nu te atinge de băiat!... Ai pierdut dreptul de-ai mai fi tată! îi strigă cu glas tunător...înapoi! Departe! și lasă-mă să plec... M-ai atras într-o cursă ticăloasă — ceea ce devedește că ești tot pervers...</p>
<p>— Dragă Virginio...</p>
<p>Ea își luă copilul în brațe...</p>
<p>— Nici un cuvânt, d-nule... Pentru mine nu mai existai... și nici nu trebuie să mai exiști... În lături!</p>
<p>— A! Virginio, ia seama!...</p>
<p>— Ce, mă rog? Crezi că mai sunt sfioasă și îndelung răbdătoarea de altădată? Te înșeli - Nu e nevoie însă de nicio explicație. Lasă-mă să trec.</p>
<p>— Dacă iei așa lucrurile, doamnă, află că nu vei ieși din casa asta...</p>
<p>— Cu ce drept mă vei opri? Ai avut grija să mă legi de d-ta și de o casă, după regulile obișnuite? Nu.</p>
<p>M-ai lăsat să-ți fiu numai amantă...</p>
<p>M-ai făcut să sufăr ce o minte omenească poate închipui... N-ai avut nici un fel de iubire pentru acest copil. Crezi că ai drepturi asupră-ne?...</p>
<p>Copilul începu să plângă...</p>
<p>— Nu plânge, puișor... Nu plânge...</p>
<p>Fugi, domnule.. Lasă mă să-mi îngrijesc copilul, care mă cunoaște numai pe mine...</p>
<p>Se așeză agitată; și dădu copilului sânul.</p>
<p>El, înciudat, încredințat că pierduse partida în acest joc, începu să se plimbe prin sală.</p>
<p>De câte ori ajungea în dreptul salonașului, întâlnea privirile ei fulgeratoare de ură și mânia lui creștea, răpindu-i dominația asupra-i. Pornea pe violență, redevenea cel de demult-</p>
<p>Tresări, când auzi sunând clopoțelul...</p>
<p>Servitorul se ivi.</p>
<p>Ce vrei? îl întrebă, furios.</p>
<p>N-ați sunat D-v.?</p>
<p>— Eu te-am chemat, îi zise Virginia, trecând în sală. Ia legăturile și vino cu mine să-mi găsești trăsură...</p>
<p>— Ți-am spus, doamnă, că nu vei ieși de aici orice s-ar putea întâmpla. Pleacă! se răsti servitorului.</p>
<p>Acesta ieși repede, mirat, zăpăcit.</p>
<p>— Vișănescu, nu mă împinge la vreun act de disperare, îi strigă Virginia, cu violență.</p>
<p>— Aștept să văd ce ai putea face.</p>
<p>— Tot ce ura mea pe tine m-ar putea îndemna.</p>
<p>Lăsă copilul și înaintă spre el, hotărâtă, părând mai înaltă în mânia ei, de îngrozit cum își strângea puterile ca pentru o luptă.</p>
<p>Vișănescu, intimidat, se feri.</p>
<p>— Dă-mi drumul, îi strigă leoaica.</p>
<p>— Nici să nu visezi,  însă copilul e al meu și-mi voi opri copilul...</p>
<p>— Copilul? Copilul meu la tine? Mai degrabă moartă — ori mai degrabă tu mort, mizerabile!</p>
<p>Și înaintă spre el cu brațele întinse...</p>
<p>Vișănescu se făcu palid-vânăt și, îndeajuns de nemernic, fugi dinaintea acestei femei care părea însăși ura și răzbunarea.</p>
<p>Virginia privind atunci în juru-i și văzându-se aproape de ușa ce da în stradă, se repezi, o descuia și, ieșind, începu a striga, ca o disperată, ajutor!</p>
<p>Nu era târziu, noaptea era frumoasă și lumea trecea, în sus și în jos, umplând după obiceiul ei trotuarele.</p>
<p>În mai puțin de două minute, se făcu gloată în juru-i.</p>
<p>Pe când ca lămurea că fusese atrasă în cursă, că nu i se dă copilul, Vișănescu își veni în fire,</p>
<p> Își dădu seama de scandalul ce i-ar fi micșorat însemnătatea în mahala și se ivi în ușă:</p>
<p>Gardistul punctului venise, altul alergase la secțiune să cheme pe cineva. Între cei adunați începuse indignarea; doi trei dintre partizanii opuși guvernului ridicasera glasul în contra avocatului imoral.</p>
<p>— Domnilor, e nebună... cuteză el să strige...</p>
<p>— Nebună, eu ?</p>
<p>Și începu a povesti? cum a fost înșelată de la biroul de plasare...</p>
<p>— Minciuni, strigă el din când în când. E nebună...</p>
<p>Comisarul veni... și voi s-o ducă la comisariat. Ea ceru copilul, fără care nici moartă nu s-ar depărta. Interveni lumea — și numai așa comisarul putea face pe Vișănescu să dea copilul...</p>
<p>- Apoi, o duse la secție, unde, după ce o ascultă, voi să-i dea drumul.</p>
<p>— Te rog, domnule comisar, ține-mă aci, până mâine, căci nu știu unde să mă duc... Te rog apoi, dacă știi vreun loc de guvernantă, recomandă-mă! O! cât sunt de nenorocită!</p>
<p>Și o înnecă plânsul...</p>
<p>Comisarul, mișcat, îi propuse să o ducă la un hotel, oferindu-se a-i plăti camera și apoi să se ocupe adoua zi de dânsa.</p>
</div>
<div type="chapter" n="8">
<p>IX</p>
<p>Doctorul Persiceanu se învoi în cele de pe urmă să plece la București cu Marcel.</p>
<p>Mai mult, refuză ca Marcel să-i plătiaseă drumul, —  însă nici mort nu vru să ia bilet de clasa I-a și pat la vagonul cu paturi.</p>
<p>Luncescu nu mai putea de mulțumire; îi primi toate capriciile, îi ascultă multe și multe absurdități, fără să-i contrazică, îl trata ca pe un copil mare ce ar fi suferit de o boală de nevindecat.</p>
<p>După ce adormi bătrânul, abia pe la Mărășești, Marcel se lăsă în deplină voie a gândurilor lui, care se strângeau cu toatele în jurul unui punct central luminos: Virginia.</p>
<p>Nu-i telegrafiase într-adins, ca surprinderea să-i fie deopotrivă cu bucuria.</p>
<p>În cele de pe urmă, biata copilă avea să aibă satisfacția supremă: iertarea bătrânului și consimțământul lui pentru o nouă viață.</p>
<p>Da, sigur că și bătrânul trebuia să fi fost emoționat, dar, obișnuit să nu-și trădeze emoțiile, mai punând apoi la mijloc și încapățânarea-i proverbială - căuta, mai ales în cazul de față, să ascundă și mai cu îngrijire ceea ce simțea.</p>
<p>Nu se putea, nu era omenește, și cu totul monstru nu era — să nu se fi simțit ușurat de-o greutate care a trebuit să-i apese atâta timp.</p>
<p>Marcel credea că a fost bucuria chiar de a se fi găsit cineva să-i siluiască în chip violent încăpățânarea, spre a-i rămânea, pentru orice întâmplare, portița deschisă a răspunderii, pe care să poată eși, la nevoie, spălându-și mâinile.</p>
<p>Când se deșteptă, sărind deodată, trenul se oprise în stațiunea Chitila și doctorul, spălat și pieptănat, lăsase în jos fereastra și privea afară.</p>
<p>Aerul foarte răcoros se părea că nu-i îngrijește.</p>
<p>Bună dimineața, domnule doctor! îi zise Marcel.</p>
<p>- Bună dimineața. Da, dormi, d-ta nu te încurci?...</p>
<p>— Am adormit târziu și somnul se vede că m-a furat din greu.</p>
<p>Doctorul începu a-i povesti de când nu văzuse Bucureștii și o ceartă ce avuse c-un hotelier care-i pusese lumânările un leu una...</p>
<p>Era să-l bat, nu altceva... încredința doctorul, cu o comică iritație.</p>
<p>— București! auziră pe conductor că strigă Marcel voi cu mare repeziune, să strângă mărunțișurile.</p>
<p>— Stai, nu pe fugă, tinere, zise tacticos medicul, și, până să-și ia cele câteva lucruri, i se păru lui Marcel că nu avea să mai termine.</p>
<p>În trăsură, el nu mai putea de nerabdare de a ajunge, muncit de o neliniște ciudată; doctorul, înșiră de ale lui, făcând potriviri între Bucureștii de acum două-zeci de ani și aceștia în care intrase astăzi.</p>
<p>Când își văzu casa, Marcel se și ridică: o primă surprindere. Ferestrele din față nu erau deschise, ca de obicei. Oare să nu se fi sculat încă Virginia cea harnică?</p>
<p>Sau poate Nicușor era bolnav?...</p>
<p>— Da departe șezi, tinere! îi zise doctorul când îl văzu că sare, înainte de-a se fi oprit bine trăsura.</p>
<p>Marcel sună lung; Persiceanu se coborî încet... Cine l-ar fi observat bine, bine, și-ar fi dat seama că se petrecea în el ceva ciudat.</p>
<p>Când se ivi bătrâna, strigă mirată:</p>
<p>- Iaca! te-ai întors? Și c-un boier încă!...</p>
<p>O fi tata cuconiței... Sărut mâna boierule.</p>
<p>— Unde-i Virginia? întrebă el încet.</p>
<p>Bătrâna se uită la el încremenită.</p>
<p>—Cum unde-i? Adică n-ați întâlnit-o pe drum?...Doctorul intrase în aparență neinteresându-se de convorbirea dintre Marcel și servitoare.</p>
<p>În drumul spre gară?</p>
<p>— Ba nu, domnule, că a pornit de aseară la Roman.-.</p>
<p>— La Roman? strigă Marcel surprins.</p>
<p>Apoi se adresă bătrânului: n-a mai avut răbdarea s-aștepte întoarcerea noastră.</p>
<p>Ce trebuie să fie pe dânsa, când va ajunge acasă și nu te va găsi.</p>
<p>— Așa a fost ea totdeauna: poale lungi și minte scurtă. N-a așteptat niciodată hotărârea altuia, zise doctorul și începu a vizita încăperile...</p>
<p>— Apă, dulceață, cafea... Apoi repede cafeaua cu lapte- ordonă Marcel.</p>
<p>— Ai bine în casă, nu zic, dar... cam multă cheltuială degeaba pe lucruri de prisos, mormăi el...</p>
<p>Când ajunsera în birou, bătrânul se extaziă în fața bibliotecii:</p>
<p>- Da ce ești d-ta, tinere, de ai o bibliotecă așa de grozavă ?</p>
<p>Marcel nu răspunse: văzuse pe birou serisoarea și o și apucase.</p>
<p>În timp ce bătrânul cerceta cu de-a măruntul cărțile, gândind să ceară cu împrumut pe acelea ce l-ar fi interesat, Marcel citea, cuprins de uimire și de durere.</p>
<p>Să plece din casa lui! Să-l părăseaseă fără să-i spună unde se duce... Și de ce? fiindcă nu mai spera în putința unirii sale cu dânsul, fiindcă viața îi era ursită nenorocirii și trebuia să fie supusă căinței și durerii...</p>
<p>Era să izbucneaseă în plâns... dar își dete seama de prezența bătrânului. Pe urmă intră și servitoarea cu dulceața.</p>
<p> Doctorul se servi cu plăcere, parc-ar fi fost la vreo vizită, însă cu privirea căută spre celelalte încăperi, unde locuise, desigur, fie-sa.</p>
<p>Marcel se servi și el, distrat însă... Când să pună înapoi paharul, pe tavă, văzu jos lângă birou o hârtie, se aplecă, mai mult din spirit de rânduială ca să o ridice.</p>
<p>— Tresări și se îmbujoră la față când își aruncă însă ochii pe ea...</p>
<p>- Iată - domnule doctor - nu se putu opri de a nu zice cu glas plin de amărăciune, iată rodul întârzierii d-tale d-a răspunde - Virginia neprimind nicio serisoare de la d-ta, n-a avut nicio credință că eu te voi schimba - și a plecat din casa mea - Poftim de citește: a plecat să intre guvernantă-</p>
<p>- Doctorul își aruncă ochii pe biletul agenției de „plasare” și rămase pe gânduri. Să vedea că era contrariat. Imputarea lui Marcel îl lovea.</p>
<p>Totuși zise:</p>
<p>Ce ți-am mai spus: profită ca totdeauna... Nu voia să se predea, nici de astă dată; glasul însă îi era altul; în el pătrundea o căință parcă.</p>
<p>- Domnule doctor, te rog, considera-te la d-ta acasă- Eu alerg la adresa de pe bilet, s-o găsese, s-o întorc, s-o aduc în brațele d-tale.-</p>
<p>— Doctorul nu răspunse; Marcel își apucă pălăria, scuturat ca de friguri și ieși.</p>
<p>— Comisarul secțiunii era în adevăr un funcționar conștiincios.</p>
<p>Avusese câteva diferende cu avocatul Vișănescu, pe care le aplanase, mulțumită tacticii lui în a conduce afacerile și a pune pe oameni la locul lor — dar nu-i păstra nicio pică.</p>
<p>Nu tot așa era de partea răzbunătorului politician. Acesta căutase a-i face rău, dar nu izbutise decât să-l mute la altă secție.</p>
<p>Acum, din cauza schimbării de locuință, de curând, Vișănescu venise în Despărțirea în care se află mutat Todicescu.</p>
<p>A doua zi de dimineață, pe când cele spuse se petreceau în casa lui Marcel, comisarul se dusese la Vișănescu.</p>
<p>Acesta îl primi foarte cu supărare.</p>
<p>— Ce vrei, domnule comisar de la mine, după nechibzuita d-tale întervenire de aseară?</p>
<p>— Vin să-mi exprim regretele pentru că la d-v. s-a întîmplat scena d-aseară, și, în chip de condolență față cu d-v., să vă previn că voi raporta Prefecturii... Deci să nu vă pară curios aceasta...</p>
<p>— N-ai de cât să raportezi... Nici nu m-aștept la altceva din parte-ți.</p>
<p>— Domnule Vișăneseu, vă rog să nu uitați care sunt datoriile mele. Totuși, în raportul meu, am căutat să trec peste ce-ar fi fost supărător pentru d-v...</p>
<p>Va păți-o însă mijlocitoarea Heckhoffcr, care a mai dat ochi cu Prefectura... în afaceri de felul acesta.</p>
<p>— In fine, Domnule Comisar, unde voiești s-ajungi, căci nu spre a-mi comunica amabilitatea d-tale, ai venit, cu noaptea în cap, la mine.</p>
<p> — Domnule Vișănescu am voit, în adevăr să vă mai întreb, ce trebuie să facem cu... doamna, căci n-o putem lăsă la voia întîmplării. Doamna a refuzat să-mi spună care-i este familia, ca s-o pot preveni...</p>
<p>— Mergi prea departe cu exercitarea atribuțiilor d-tale. E ca și nevasta mea, domnule, și tot ce-aș voi, ar fi s-o convingi a se întoarce la mine...</p>
<p>Ținta mea era să mă căsătoresc cu ea și să legitimez copilul.</p>
<p>— Mulțumese pentru sarcina ce-mi dați. Totuși, dacă mi-ați spune numele familiei.</p>
<p>— Familia îi sunt eu domnule Comisar.</p>
<p>Comisarul se înclină și ieși, fără să mai stăruiască...</p>
<p>Pe când ieșea, Marcel se dă jos din trăsură.</p>
<p>— Vă rog, domnule, i se adresă acesta, aici stă domnul avocat Tomatescu ?</p>
<p>— Nu, domnule. Aci stă un avocat, în adevăr, dar se numește Vișănescu...</p>
<p>Trăznet de-ar fi fost numele pronunțat de comisar și nu ar fi încremenit mai tare pe Marcel.</p>
<p>— Vișănescu, ziceți? Dar atunci...</p>
<p>Nu se lămuri mai mult și sună cu violență, în timp ce comisarul se depărtă puțin, rămânând însă cu ochii la casa în care intră necunoscutul.</p>
<p>— Cine să fie?- Nu cumva e vreo legătură între afacerea noastră și domnul acesta?</p>
<p>Era tulburat... A rămas de piatră, când i-am spus numele avocatului...</p>
<p>Și nu-i veni să plece. De aceea începu să se plimbe pe trotuar, intrigat.</p>
<p>— Cu cine am onoarea? întrebă Vișănescu  pe noul venit.</p>
<p>— Unde este Virginia?... strigă el cu glas tunător... și arătă biletul agenției. Cum ai găsit-o și în ce cursă ai atras-o, mizerabile!...</p>
<p>— Domnule!</p>
<p>— A! d-ta ești va să zică Vișănescu, de la care a purces toată nenorocirea acestei ființe, bună și devotată, pe care nu ai voit s-o cunoști.</p>
<p>— Domnule, mai întâi de toate, cu ce drept cutezi să intri în casa mea și să mă insulți.</p>
<p>— Cu dreptul meu de logodnic...</p>
<p>— A!... la d-ta va să zică a fost ca... guvernantă, rânji Vișănescu.</p>
<p>— Retrage-ți cuvântul obraznic, ori... și Marcel, furios, ridică mâna...</p>
<p>Era de mirat cum acest om totdeauna cumpănit, ieșea acum din anumite margini... Și apele liniștite au însă momente când se revarsă.</p>
<p>Vișănescu, dominându-se, cuprins de ideea de-a afla ce făcuse Virginia după fuga de la el, încrucișă brațele și răspunse:</p>
<p>— Lovește-mă, dacă te socoți tot în vreunul din drepturile d-tale...</p>
<p>Marcel, în fața unei asemenea atitudini, se liniști; în priviri însă tot îi fulgera ura.</p>
<p>— Domnule, începu el, nu simt trebuința de a-mi îndreptăți față cu d-ta disprețul ce-mi inspiri...Virginia a fost atrasă în o cursă de d-ta, dovadă biletul agenției în care te-ai trecut cu nume schimbat; Virginia se află în casa d-tale... cine știe în ce stare de disperare și îți cer liberarea ei.</p>
<p>— Și eu, domnule, nu voi să calific călcarea casei mele de către d-ta; mai puțin încă nu mă simt dator a-ți da vreo explicație asupra persoanei... de care e vorba... Vă salut domnule și sper să ne mai întâlnim...</p>
<p>— O! cu tot dezgustul ce am de persoana d-tale, aș voi și cu o întâlnire, n-ai grijă.</p>
<p>— Vei primi martorii numaidecât, domnule...</p>
<p>Marcel seoase repede o carte de vizită și i-o aruncă în față, apoi ieși-</p>
<p>— Încet, să nu te împiedici, domnule, și izbucni într-un hohot de râs... care răsună fals.</p>
<p>Comisarul cum îl văzu că iese, repede veni la trăsură.</p>
<p>— Un cuvânt, domnule, vă rog...</p>
<p>Marcel îl privi surprins; apoi își aminti că întâlnise la venirea lui la Vișănescu.</p>
<p>— Poftim, domnule...</p>
<p>- Sunt comisarul despărțirii, d-le... Dacă îmi dați voie, nu cumva ați venit la d-nul avocat în chestiunea doamnei cu copilul?...</p>
<p>Marcel tresări și se îmbujora la chip.</p>
<p>— Știți ceva d-v? Vă rog, urcați-vă în trăsură...</p>
<p>Spre deplina mulțumire a lui Marcel și spre alinarea bunului Todicescu, lămurirea se făcu, și amândoi se dară jos dinaintea hotelului Londra din calea Moșilor.</p>
<p>Virginia, palidă și înnorată la chip, se plimbă în odaia în care se simțea înstrăinată și părăsită — legată de ziua de mâine numai c-un fir subțire de speranță.</p>
<p>Credea în sprijinul comisarului Todicescu.</p>
<p>Zbuciumul cel mare îl avea însă de pe urma gândurilor strânse în jurul casei lui Marcel...</p>
<p>Din groaza prin care trecuse cu o seară înainte, rămăsese cu impresia aproape vagă ce-o lăsă visul urât - Îi răpise tot somnul și toată liniștea, disperarea ce întrevedea că avea să cuprindă pe Marcel, când era să se întoarcă...</p>
<p>Și de era să se întoarcă împreună cu tatăl ei, îmbunat? La ideea aceasta îi venea nebunie. Pentru ce se grăbise? Pentru ce mărise însemnătatea acelei fraze a lui Marcel, în care trebuia să vadă numai grija unui suflet onest de a stabili bine anume împrejurări; în ajunul unei hotărâri supreme?</p>
<p>- O ! de nu s-ar întoarce așa de curând, își zicea, ca să se poată încuraja să-și reia iarăși locul, în casa lui...</p>
<p>Da, se simțea legată pe viață de dânsul... El era ursitul cel bun; el, sprijinul micuțului ei; el, bucuria și mântuirea!...</p>
<p>Înfierbântată de această generoasă întoarcere la adevărata cale de urmat, începuse să aștepte acum pe comisar, numai spre a-i mulțumi și a-i încredința de prietenia ei...</p>
<p>Când auzi o lovitură ușoară în ușă, alergă să deschidă, mai înviorată la chip, c-un zâmbet pe buze.</p>
<p>În adevăr era comisarul: Marcel se dusese acasă.</p>
<p>Își dase bine seama de starea scumpei lui imprudențe și nu voise să-i apară deodată, ca o imputare.</p>
<p>Pe aceea, rugase pe Todicescu s-o convingă a se întoarce acasă, încredințând-o că cercetase și că aflase că el nu venise încă.</p>
<p>Dar el avea de gând să iasă în oraș cu doctorul. La întoarcere acasă, ea va fi avut timpul să se liniștească și îmbunarea lucrurilor să se facă apoi în chip firesc.</p>
<p>— Ai, doamnă, iată că vă găsesc cum nu m-așteptam, îi zise, Virginiei, Todicescu. Aceasta îmi arată că ați găsit vreo bună soluție... și după mine, cea mai bună ar fi, întoarcerea d-voastră în strada Mircea-Vodă-.</p>
<p>Ea îl privi surprinsă...</p>
<p>Vă mirați, nu-i așa?</p>
<p>- Mărturisesc, răspunse dânsa...</p>
<p>— Nu sunt comisar? Datoria mea este să cercetez, să aflu...</p>
<p>Virginia plecă ochii, plini de lacrimi...</p>
<p>- Vă înțeleg nehotărârea... Vă rog însă, doamnă, să vă liniștiți. Vin din strada în chestiune. Domnul Luncescu nu s-a întors încă... și puteți uita dureroasa scenă de aseară... întorcându-vă acasă...</p>
<p>Comisarul îi netezise calea...</p>
<p>—  Mărturisesc că cu gândul acesta mă luptam și eu... domnule... Cum să-ți mulțumesc pentru așa de mare bunăvoință?</p>
<p>Cum, doamnă ? Redobândindu-vă liniștea și fericirea la care aveți tot dreptul... Trăsura mea e jos... Să-mi dați voie să chem servitorul care să vă ducă lucrurile?...</p>
<p>— Da... răspunse ea, izbucnind în plâns...</p>
<p>Era plânsul mulțumirii, al ușurării că îndreptă o nechibzuită pornire...</p>
</div>
<div type="chapter" n="9">
<head>X</head>
<p>O! când trecu Virginia pragul casei ce crezuse că o părăsii pentru totdeauna — parcă i se învălui pe dinaintea ochilor...</p>
<p>Bătrâna o primi cu o bucurie, care se revărsă asupra copilașului în cele mai dulci dezmierdări...</p>
<p>Apoi, tocmai după ce o văzu mai liniștită și îngrijind pe micuțul care se simțea nespus de bine în odăița lui, se apropriă și-i zise, cu glas de taină...</p>
<p>Ei! știi că au venit?</p>
<p>Cine? când ? și se ridică tulburată...</p>
<p>— Domnul... și cu boierul bătrân de la Roman...</p>
<p>Ea căzu, ca părăsită de puteri, într-un fotoliu, și-și puse capul între mâini.</p>
<p>— Au venit azi de dimineață... Și iaca le-am tras o minciună, așa de la mine că... că dormi...că nu ți-e tocmai bine... și atunci iacă s-au dus în târg, domnul și cu boierul... Mi-a zis el, domnul..Să nu-ți spun... Da uite, mă luă gura pe dinainte...</p>
<p>Virginia nu era în stare să-și dea seama de nepotrivirea lucrului. În sufletul ei era un amestec violent de senzații... Dinaintea ochilor vedea pe tatăl său aspru, rece încă, dar pornit, să ierte, odată ce venise!</p>
<p>Scumpul ei Marcel! Cât o iubi... Izbutise, desigur, să îmbuneze pe bătrn, numai cu puterea simțământului lui...</p>
<p>Și ea, ce era să facă!-</p>
<p>Se ridică repede, căci se înăbușea...</p>
<p>Aproape o oră trecu până să ia hotărârea de a se înfățișa bătrânului, liniștită găti pe Nicușor, se îmbrăcă foarte curat și începu s-aștepte.</p>
<p>Cum tresări când auzi clopoțelul!... Sângele îi pieri din față, inima îi stătu parcă din bătăi...</p>
<p>Totuși... alergă...</p>
<p>Cel dintâi... intră doctorul.</p>
<p>O! Cum îmbătrânise!...</p>
<p>— Tată!</p>
<p>Și i se aruncă de gât, sărutându-l nebunește — fără ca el să se apere — plângând de dor și de mulțumire.</p>
<p>— Tată, dragă tată!... Ce bun ești că ai venit... cât îmi era de dor... Sărută-mă... Și se lăsă în genunchi...</p>
<p>Emoționat, bătrânul se uită la dânsa câteva clipe, apoi o ridică și... o strânse la piept sărutând-o pe frunte.</p>
<p>Inima îl biruise - Totuși nu zise niciun cuvânt-</p>
<p>Virginia alergă de aduse copilul... uitând, pentru moment, pe Luncescu, în bucuria ei.</p>
<p>Copilul înfățișă trecutul, în întregimea lui.</p>
<p>— Tată... uite-l cât e de drăgălaș!...</p>
<p>Bătrînul încruntă din sprâncene - și se uită la Luncescu.</p>
<p>Ea înțelese, și alergă la Marcel...</p>
<p>— O! tată, nu te îngrijora - Marcel îmi iubește copilul... Iartă-mă, dragă Marcel, că nu ți-am strâns mâna încă.</p>
<p>— Fii întreagă a bucuriei tale că ai văzut pe tata - răspunse el...</p>
<p>Copilul mi-e drag, domnule doctor, adăugase el..e al meu...</p>
<p>— Numai de n-ar semăna celuilalt... murmură doctorul cu asprime.</p>
<p>— Îl vom crește așa încât să ajungă om bun... zise Marcel...</p>
<p>În tot timpul zilei, bătrânul se ocupă numai să certe pe Virginia să-i facă imputările cele mai aspre.</p>
<p>Niciun cuvânt de laudă la adresa lui Luncescu, nici un cuvânt privitor la căsătoria dintre el și ea.</p>
<p>Virginia primi, ascultătoare, aceste semne prevestitoare ale unei îmbunari apropiate.</p>
<p>O supără că bătrânul se arăta aspru și cu copilul, dar răbdă și această lipsă de duioșie, firească de altmintrelea în însuși felul acestui om de a trăi.</p>
<p>Tocmai sub seară doctorul îi hotărâră că trebuia să-l urmeze la Roman și că, mai târziu, Luncescu avea să vină și el spre a se face nunta, ca măcar acum să plece din casa părintească, cu bărbatul ei.</p>
<p>Oricât căută Luncescu a-l convinge că ducerea Virginiei acasă nu avea nicio noimă; că era să dea de vorbă lumii care, niciodată se pare că n-ar avea altceva de vorbit, decât despre ce se face în casa altuia; în deșert!</p>
<p>Așa-i trăsnise lui prin cap, așa trebuia să fie.</p>
<p>În acea seară, pe la orele zece, Luncescu îi petrecu la gară.</p>
<p>Despărțirea între dânsa și el a fost din cele mai înduioșătoare, parcă nu erau să se mai vadă.</p>
<p>Virginia pleca cu o speranță și ducea nu numai pe față ci și în inimă, sărutarea îndelungată ce-i dăduse Marcel.</p>
<p>Când Luncescu se deșteptă, a doua zi dimineață, casa i se păru goală; totuși stabili repede deosebirea: în ziua ce trecuse era goală de pe urma unei fugi disperate, azi, goală de pe urma unei absențe provizorii.</p>
<p>Și era liniștit, era mulțumit de pe urma acestei absențe, odată ce era rodită de greaua sarcină ce putuse îndeplini.</p>
<p>Trecu în camera în care o află totdeauna când se întorcea acasă și rămase multe minute în privirea locului favorit din apropierea patului.</p>
<p>Aici lucră; de aici își aruncă ochii la micuțul care dormea ori se juca într-un colț de pat; de aici îl întâmpinaseră zâmbetele ei, adevărate raze de soare; îi asaltase de multe ori povestirea dureroaselor emoții, speranțe și descurajări; aici apoi se făcuse treptata apropiere a inimilor lor</p>
<p>Și o vedea parcă, atât de puternic i se săpase imaginea întregii sale ființi; ori întorcea capul spre sală, atât de aievea se auzea foșnetul rochiei, glasul ei muzical, ușorul zgomot al pașilor ei.</p>
<p>Zâmbea, și zâmbetu-i era răsfrângerea deplinei fericiri — zâmbea întruna căci i se desfășura, uimitoare putere de realitate, scena ducerii lui la Roman, ca mire și a pregătirilor de nuntă! Era deplin fericit, pentru că o vedea pe Virginia cea mai fericită dintre femei.</p>
<p>Din frumoasa-i visare, fi deșteptat de intrarea servitoarei cu o telegramă.</p>
<p>O desfăcu repede: era de la Virginia.</p>
<p>Am ajuns sănătoși, tata mai îmbunat. Nicușor voinic. Gândul numai la tine. Sărutări — Virginia.</p>
<p>Sărută și el telegrama și alergă să-i răspundă...</p>
<p>Își aminti repede însă una din condițiile doctorului de a nu-și scrie până ce nu se vor logodi.</p>
<p>Desigur, atunci că Virginia se ferise de el spre a-i telegrafia și că o făcuse în fugă.</p>
<p>Trebuia dar s-aștepte o scrisoare din care să vadă în ce chip să-i trimită vești de el.</p>
<p>Pe când citea a nu știu câta oară telegrama, în al cărei cuprins întreg părea că vede ființa Virginiei și un zâmbet al ei în fiecare litera, auzi sunetul clopoțelului.</p>
<p>Cine putea să fie, odată ce nu mai avea prietini care să-i treacă pragul, de la intrarea Virginiei în casa lui.</p>
<p>— Doi boeri, domnule, îi vesti servitoarea-întreabă dacă ești acasă.</p>
<p>- Du-te, lasă că-i primese eu.</p>
<p>Pe unul îl cunoștea; un căpitan demisionat din armată, spre a se ocupă cu ingineria. Celălalt îi era străin de tot.</p>
<p>- Poftiți, domnilor!</p>
<p>După îndeplinirea politețelor de rigoare, Marcel afla scopul și rămase întru câtva surprins: uitase pe deplin pe Vișănescu și întîmplarea cu el.</p>
<p>Mă iertați, domnilor, că încă nu m-am gândit a-mi constitui și eu martorii, și aceasta din cauze binecuvântate.</p>
<p>Mâine însă, la ora și în locul ce-l veți hotărî, vă voi întâlni cu martorii mei. Comunicați aceasta, vă rog, clientului d-v, ca să nu-și închipue cine știe ce neplăcut pentru mine.</p>
<p>După plecarea lor, Marcel stătu câteva momente cuprins de o tristețe ce i se făcea din ce în ce mai simțită. De la această scuzațiune, repede trecea la o pornire vie de ură pe omul ce se amestecase și în viața lui...</p>
<p>Îi rămăsese neexplicat un lucru apoi, la care se gândi acum: cum de-i dăduse Vișănescu Virginiei de urmă? Cine o îndreptase pe dânsa la acel birou? O căutase Vișănescu oare, în tot timpul de după fuga ei de la dânsul?</p>
<p>Lui Marcel i se părea că nu întâmplarea jucase vreun rol, că era înlănțuirea unor fapte ce nu cunoștea și al cărora rezultat din urmă fusese cursa.</p>
<p>Îi trecu prin minte să se ducă la biroul HeckholTer...</p>
<p>Când aici, află că „patroana” era absentă și că biroul nu mai funcționa pentru vreo câteva zile...</p>
<p>Urmă firul însă, ducându-se la comisarul Todicescu.</p>
<p>Acesta îl văzu cu plăcere  și-i spuse că patroana era în cura Prefecturii Poliției, de la care avea să treacă la Parchet. Tot el îl lămuri, după probabilități că Vișănescu o întâlnise din întâmplare pe doamna Virginia la anume când aceasta pornise la birou. Altfel nu se putea explică intrarea lui, imediat după ce ieșise doamna, precum rezultă din depoziția patroanei.</p>
<p>Întâmplare sau urmărire de mai de mult timp, în așteptarea unei ocazii, Luncescu își dovedea că Vișănescu avusese mereu în minte pe Virginia, ca una ce-i putea aduce averea scăpată, și prin urmare ideea statornică de a și-o întoarce în pasă și de a o luă de nevastă.</p>
<p>Poate că provocarea la duel — la care de altmintelea și el îl adusese  avusese ca motiv credința lui Vișănescu că s-ar fi putut scăpa de un rival.</p>
<p>Să se poată oare ca în acest duel, să cadă? Vișănescu să rămână în calea ei?</p>
<p>Avu un zâmbet crud la adresa acestui om rău: de-ar fi ieșit el victorios, Virginia cu atât mai mult l-ar fi urât.</p>
<p>Își aduse aminte apoi că mânuise bine într-un timp sabia și pistolul... Dacă s-ar duce la sala de scrimă a Societății de Tir, al cări membru rămăsese?</p>
<p>Poate va găsi acolo și secondanți...</p>
<p>Într-un fel, bine că doctorul avusese ideea să ia acasă pe Virginia: era liber cu totul și fără grijă de a cauza scumpei femei neliniște.</p>
<p>Vișănescu se plimba, cu țigara între dinți, într-o tulburare ce nu și-o putea astâmpăra. Avea să se bată.</p>
<p>În momentul provocării vorbise ura, îl îndemnase interesul de a nu scăpa pe aceea ce-i fusese victimă.</p>
<p>Intr-atât de puțin cunoștea pe Virginia și într-atât era de îngâmfat de sine, că credea în îndemânarea și-n voința lui. El nu adânci situațiile sufletești. Nici nu și-ar fi putut da seama dacă s-ar fi întrebat, pe ce-și rezema credința că doctorul Persiceanu l-ar fi putut primi ca ginere și că ar fi impus Virginiei să-l ia... Socotii că era de ajunsă se înfățișeze cu fraza: vreau sa repar greșeala din urmă, ca doctorul să se plece, căci numai la dânsul îi era speranța.</p>
<p>Duelul odată orânduit, ura îl făcea să creadă că va fi biruitor și, într-adevăr, voia cu cruzime să fie. Sălbătăcia firii lui se ridica întreagă în contra omului ce sta să-i răpească averea ce i se cuvenea.</p>
<p>Totuși, când vedea închipuirea luptei, simțea fiori reci, simțea o slăbiciune în tot corpul. Era nemernic, îi lipsea curajul; era nemernic, i se făcea frică...</p>
<p>Dacă ar cădea?... Tulburarea i se făcea turbare... Neputința de a învinge fără să-și riște viața, îl cutremură. Ar fi voit să sfâșie, să sfărâme, să loveaseă, să dărâme ceva din preajmă-i...</p>
<p>Și nici măcar nu știa să mânuiască o armă! Martorii îl încredințaseră că pistolul îi era mai la îndemână... doar ca onoarea să se declare satisfăcută, iar ei să aibă mulțumirea și fala de a fi fost amestecați într-un duel.</p>
<p>El primise, fiindu-i tot una pistolul ori sabia.</p>
<p>Va trage, la semnal, și, desigur că întâmplarea, că steaua lui bună avea să-l favorizeze... Oare nu-i izbutise până acum toate combinațiile cărora își datora poziția de astăzi?</p>
<p>Se îmbărbăta, în timp ce privirile lui pline de îngâmfare aruncau scântei de sfidare; dorea mai repede ora când să se vadă pe teren.</p>
<p>- Scurte momente de tărie, căci le urmau foarte degrabă aceleași simțiri ce-i alcătuiau nemernicia.</p>
<p>După amiaza era caldă. Soare de primăvară lumina întregul cuprins al hipodromului de la Băneasa.</p>
<p>Vișănescu, palid și înfiorat, Luncescu dominându-și bine emoția, firească pentru cel neobișnuit cu asemenea întâlniri, erau acum față în față, la distanță de treizeci de pași, deja măsurați.</p>
<p>Pistoalele fură repede verificate și încărcate.</p>
<p>Când Vișănescu simți arma în mână-i parcă i s-ar fi fost dat un animal periculos gata să-l muște. Răceala armei îi făcu rău. Picioarele i se cutremurară și șovăiră.</p>
<p>— In gardă, domnilor... se auzi glasul unuia dintre martori.</p>
<p>Se așezară spate-n spate.</p>
<p>Lui Vișănescu parcă i se învălui pe dinaintea ochilor.</p>
<p>Una... două...</p>
<p>Urmă o pauză mai măricică. Parcă i se strecurară lui Vișănescu între cămașă și piele picături de apă rece.</p>
<p>— Trei!...</p>
<p>Fatal răsunet... Moment solemn, în tăcerea de o clipă ce urmă semnalului.</p>
<p>Amândoi se întoarseră și traseră... Puțin fum... și apoi răsunătura, ca într-un pustiu, a armelor descărcate.</p>
<p>Luncescu duse repede mâna la piept, se învârti în loc și căzu pe spate... Mai în același timp căzu pe brânci și Vișănescu.</p>
<p>Martorii se înspăimântară, alergând fiecare la clientul lor.</p>
<p>— Mor... șopti Luncescu când martorii lui se aplecară să-l ridice.</p>
<p>Medicul veni la el întâi. Rana era în sânul stâng și sângele curgea cu belșug.</p>
<p>După două minute, Luncescu încetă de a fi.</p>
<p>Vișănescu primise glonțul în partea de sus a pieptului, spre umăr, și căzuse mai mult de spaimă.</p>
<p>În urma carului funebru, puțină lume petrecea pe acela ce nu căutase a-și face prieteni.</p>
<p>Erau mai mult dintre curioșii atrași de zgomotul ce se făcuse în ziare asupra acestui duel fatal.</p>
<p>Era însă o femeie îmbrăcată cu negru, dureros ghemuită într-un cupeu, nenorocita plângea toate lacrimile nefericitei sale vieți.</p>
<p>— Din cauza mea... pentru mine... șoptea, clătinându-și capul... Era om bun, liniștit, pentru nimeni rău .. De ce i-am ieșit în cale, eu, nenorocita, de ce? Ca sa-i aduc moartea - și cu moartea lui să piară și orice bucurie a mizerabilei mele vieți...O ! de ce am un copil!... de ce am !</p>
<p>Iar carul funebru înainta; iar cântarea monotonă a copiilor corului urmă trăgănată și tremurată de umblet.</p>
<p>Cei ce însoțiau pe mort, rămâneau unul câte unul, căci prea li se părea departe cimitirul; acei ce se mai țineau încă după el, vorbeau de afaceri, ba unii găseau de ce să râdă.</p>
<p>Viața nepăsătoare lângă moarte, și ea nepăsătoare în felul ei.</p>
<p>Numai în lacrimile singurei femei ce iubise Luncescu, era adevărata durere; numai în sufletul ei era să mai trăiască regretele și amintirea.</p>
<p>El plecase, pentru el se terminase lumea. Ea rămânea legată de lume, ca să i se pară că viața nu mai avea capăt...</p>
    <trailer>SFÂRȘIT</trailer>
</div>
</body>
    </text>
</TEI>
