<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Fuga: ediție POPLITE</title>
            <author>RĂDULESCU-NIGER, N.G.</author> 
            <respStmt>               
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>               
               <resp>verificare codare POPLITE</resp>
               <name>Lucreția Pascariu</name></respStmt>   
            <respStmt>
               <resp>corectură manuală</resp>
               <name>Alexandra-Ioana Bratu</name>
            </respStmt>
            <respStmt>
               <resp>verificare corectură manuală</resp>
               <name>Roxana Patraș</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781461"></ref>
         </publicationStmt>
         <sourceDesc>
            <bibl>
               <author>RĂDULESCU-NIGER, N.G.</author>
               <title>Fuga</title>
               <pubPlace>București</pubPlace>
               <publisher>FOIȚA ZIARULUI «ZIUA»</publisher>
               <date>1891</date>
               <decoNote type="ilustratii" subtype="nu"/>
               <dim unit="char" type="mare"/>
               <extent>
                  <measure unit="word">7442</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non deafini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>  
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului în intervalul de 10 ani după prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul în forma completa.</p>
         </projectDesc>
      </encodingDesc>
   </teiHeader>
  <text>
<body>
   <div type="part" n="1">
   <head>FOIȚA ZIARULUI «ZIUA». 1. FUGA DE N. G. RĂDULESCU-NIGER</head>
<div type="section" n="1">
<head>I</head>
<p>Pe dunga zării, hotar pe care se desparte ziua de noapte, începuse lupta de despărțire.</p>
<p>Dimineața izvora liniștită și răcoroasă din întunericul subțiat și tulbure.</p>
<p>Un fluierat lung și ascuțit despică liniștea și deșteptă pădurea din somn.</p>
<p>Din somn se deșteptă repede și arendașul locului.</p>
<p>— Trei și un sfert... grăi el, cu ochii umflați și obosiți.</p>
<p>Și zor pe îmbrăcat, și fuga în curte... și grabă pe poartă...</p>
<p>Din șoseaua care tăia satul în două, se făcea un loc gol în care se semănase trifoii odată.</p>
<p>Acolo, se făcea acuma în fie care an aria, că era loc d-ajuns de -nvârtit.</p>
<p>Uite-l vaporul, cu coșu -n sus, pe care țâșnesc scântei. Gura lui de foc. Lighioană a naibii, mănâncă paie de grâu aprinse și coceni uscați, până socotești c-o să crape.</p>
<p>Geme și să-ndoapă mereu.</p>
<p>În urma lui stă batoza, roșcată la trup, pătată de unsori pe la ferăriile ei și îmbâcsită de praf pe la încheieturi.</p>
<p>— Mai dă de veste satului, mă, că nu se mișcă, porunci arendașul.</p>
<p>Un fluerat și mai cu suflet acuma, că i se urcase mult abur la cap vaporului, — prinse a se înălța în văzduh.</p>
<p>Luceafărul se uita a minune și-și bătea luminile, nedumerit că ce să fie?</p>
<p>Aburul de la fluier împroșca drept în sus, parcă ar fi vrut să ochească în el, nestemată a cerului, și să-i aburească fețele.</p>
<p>Din sat s-auzea cum strigau isprăvniceii, lung și sălbatic, pe la case:</p>
<p>— Scu....laaați, măi, scu...laaaaați...</p>
<p>De după biserică, ori pe marginea satului, pe sub ulucele de nuiele cu mărăcini d-asupra, iacă răsăreau, ici colo, mogâldețe negre, care se mișcau repede, și de ce s-apropiau să lămureau a fi oameni.</p>
<p>Și s-adunau împrejurul mașinii, zgribuliți de răcoare, somnoroși; mai ales țiganii....</p>
<p>— A dracului viață,—mormăia un țigan... Iaca vezi, ne dă drumul seara la nouă, și ne cheamă noaptea la trei... Ptiu, ocara dracului!..</p>
<p>— Pune mâna pe târn, gașpere, și nu orăcăi, afurisitului i se răsti un insprăvnicel</p>
<p>— Iaca pun..., de, nu te supăra vătafe,mânca-ți-ași!... </p>
<p>Și -n vreme ce Răsărita se roșea la față de bucurie că i se apropia soarele de porți, mașinistru, un pui de român oacheș, foc de harnic, pregătea curelele.</p>
<p>— Sus un capăt al curelei mari pe roata mică a batozei; sus capătu ălălalt pe roata a mare a vaporului,—și atârnați-vă băieți, vreo trei-patru de spițele de fier ca s-o învârtească și să se prindă curca pe muchea lată a roții!</p>
<p>Pe urmă, hai repede curelele alelate între fel și fel de roți și rotițe, știi, ca să se lege unele de altele și toate bucățelele batozei să umble când o începe vaporul să sufle...</p>
<p>De-o parte și de-alta a batozei se ridică două movile ascuțite.</p>
<p>Sunt snopii rămași de cu scară, care trebuie să țină mașina până ori începe să curgă carele de la câmp secerat.</p>
<p>Isprăvniceii așează oamenii, pe fiecare la locul lui.</p>
<p>Și sunt ele cum sunt locurile, numai cele de dinăuntrul batozei, pe unde curge pleava, sunt afurisite și care mai de care să fugă de ele.</p>
<p>Sus pe batoză se urcă coșarii.</p>
<p>Ăștia-s oameni cu anume pricepere și se cheamă coșari, fiindcă vâră snopii la gura batozei,— pe coș.</p>
<p>Zăblaele pe care or să se care boabele de grâu, sunt întinse, uite-le, albe și mari.</p>
<p>Stau de vorbă, încet, cu sacii care or să care boabele la magazie.</p>
<p>— Și iar muncă,— parcă zic sacii.</p>
<p>— Las- să fie, grâu să curgă, parcă răspund zăvlaele...</p>
<p>Și vezi colo dublele-decalitri, încât mijloc cu cercuri de fier și cu gurile împărțite în patru de câte o cruce de fier.</p>
<p>Și vezi furcile cu colții în sus parcă hai-hai să te ia în el ; și vezi greblele că râd, cu toți dinții cerului care începe să se -nălbăstrească - și uite lopețile, curate și lucioase ca fundul palmei boerești, gata să răcorească boabele care ies încălzite ; — toate fac horă împrejurul zăblaielor.</p>
<p>Cam în dreptu lor, e un umbrar cu scaune și cu masă, de unde, pe vremea arșiței, după masă, boierul stă și ia seamă toate.</p>
<p>— Gata? s-aude glasul logofătului de întreabă.</p>
<p>— Gata, răspunde mașinistul ; —gata, răsună ici și colo glasurile isprăvniceilor.</p>
<p>S-aude un fluierat scurt... și iacă vaporul începe să tâcâie, roata cea mare să se miște, ale mărunțele să fugă, și goană, băiete,nebunele, împrejurul lor. </p>
	<milestone unit="(VaUrma)"></milestone>
</div>
   </div>
   
   <div type="part" n="2">
   <head>FOIȚA ZIARULUI «ZIUA». 1. FUGA DE N. G. RĂDULESCU-NIGER</head>
      <div type="section" n="1">
<p>Praf de pleavă iese pe toate găurile batozei... E scuturatul.</p>
<p>O clipă, două pe urmă... și munca începe.</p>
<p>Pe copitele din ajun sunt suiți câte unu, ori doi, după cum sunt ele de mari ; și cât sunt aproape de podul batozei azvârl snopii cu mâinile, repede și măsurat, iar pe urmă cu furcile.</p>
<p>Și zboară -n sus snopii ăi legați la brâu cu fășii de fire strânse la un loc și înodate la capătul cu spicele; și mi-i apucă repede coșarii, mi-i desface de brâu și mi-i răsfiră în gura batozei, în care se învârtește fusu ăla cu dinți, care trage, mestecă și înghite de te minunează.</p>
<p>Și zbârnâie toba, și tâcâie vaporul, și pârâie coceni în foc, și zbucnesc paiele în dosul batozei, și curge grâul ca o apă, la două din mărginite ci, pe jghiaburile roșii de lemn ; și se împrăștie în tot locul praf de pleavă, fum și miros de ars.</p>
<p>Unii cu furcile strâng paiele, alții cu lanțurile prind grămada de paie și, hi! cu boii o trag spre clăi, iar drumul în urma lor rămâne semănat cu pleavă albă, care strălucește la soare.</p>
<p>Muieri și fete s-ațin la jghiaburile batozii, își umplu sacii cât îi pot purta pe umeri și-i deșartă pe zăblae.</p>
<p>Boabele se răstogolesc roșii or bălane, după felul grâului, din creștetu movilei de grâu, până jos, parcă ar fi vălurelele unei ape ; iar câte un hâtru de flăcău le trimite cu vârful lopeții să se răcorească mai sus ceva.</p>
<p>Iacă pe miriște, de departe, carele prind să se arate și se leagănă ori se scutură,când merg, după cum e locul, apoi se fac verigi de lanț, unu după altu, pe drumul mare dintre lanurile secerate și lanurile cu porumb.</p>
<p>Ajung, și care cum îi vine rândul, trage unul în dreapta și altul în stânga batozei; românu desface frânghia, se aruncă pe car și începe să dea de înghițit mașinii.</p>
<p>Te prinde mirare că un car poate încăpea atâta groază de snopărie.</p>
<p>Vezi că fiecare român își împodobește carul cu țepuși lungi legați bine, și între ele intră la snopi berechet, de-ți pare carul casă cu două caturi d-alea, ca la oraș.</p>
<p>Ce de hărnicie, ce de dute-vino, de parcă-i furnicar, de parcă nici n-ar fi oboseală pe lumea asta albă.</p>
<p>Iar soarele se tot înalță și lasă potop de arșiță cu valuri de lumină, care îneacă frunțile și sânurile de nădușeli, lipește cămășile de spate; iar în depărtări face să ți se nălucească lacuri mari de apă, în care se oglindesc pădurile și copacii dintre hotarele de moșii.</p>
<p>Dar iacă ceasurile nouă cu prânzul ăl mic.</p>
<p>Vaporul fluieră lung de parcă o să-și dea sufletul; roțile prind să se învârtească încet, tot mai încet; c-un par mașinistul ori fochistul dă jos cureaua a mare, și roțile se opresc, în timp ce vaporul vâcnește și fierbe înăbușit în cazanul lui.</p>
<p>Toți se scutură, se spală ; toți aleargă de pe unde erau la muncă și se înșiruie, jos pe iarbă, dinaintea a două rânduri de fășii de zăblău.</p>
<p>E masa obștească.</p>
<p>O baborniță le-aruncă din grabă o halcă de mămăligă, la față nu prea aidoma aurului ; un isprăvnicel le împarte rachiul, — spirt întreit cu apă : o leicuță le dă p-în mână două-trei fire de ceapă, și alt isprăvnicel le înșiră fiertura în ceanace : zeamă de varză în care înnoată cartofi, orez și câte o așchie de pește sărat, știi, vorba aia : numa cât s-arate mămăliguței peștele!...</p>
<p>Și-s bucuroși că au fiertura asta... He he în câte părți nu se vede decât mămăligă, ceapă, ori murături ca val de mama lor și mămăligă de socoți că-i făcută cu cenușă.</p>
<p>Ti, cu ce poftă înhață mămăliga, strivea în dinți ceapa, sorb zeama,— și cu câtă cinste apucă cu două degete bucățicușa de pește, din care mușcă mereu, de te miri de ce nu se mai sfârșește !</p>
<p>Hai apoi la fântâna ariei, din care curg o apă de te taie la dinți, de-ți îngheață fălcile, și-ți răcorește sufletul.</p>
<p>În vremea asta fochistul și ajutorul dumnealui mătură țevile vaporului cu pămătufuri lungi de fier și si sârmă ; ung ferăria pe la încheieturi și fac abur în cazanul care sfârâie pe îndesuite.</p>
<p>Trei sferturi de ceas ține odihna, cu masă cu tot și... namila de vapor începe să fluiere de-ți ia auzul.</p>
<p>Mai merge vreo cinci minute cu vălmășaie și nespor până ce să schimbă, unii de la saci la cărat snopi, alții de la cărat snopi saci, ori de la fundu batozei la tânjală adecă la umblat cu boii ca să tragă paiele la șiri, — și munca începe iar până la conacul al doilea, la ceasurile trei și de la trei și jumătate pâna la ceasurile nouă seara.</p>
<p>Muncă vrăjmășească de robi, păi cum!</p>
<milestone unit="(VaUrma)"></milestone>
      </div>
   </div>
   
   <div type="part" n="3">
   <head>FOIȚA ZIARULUI «ZIUA». 3. FUGA DE N. G. RĂDULESCU-NIGER</head>
<div type="section" n="2">
   <head>II</head>
<p>Batoza e acoperită cu ipingeaua ei de mușama neagră ; vaporul și-a culcat pe spate coșul și s-a înfundat în odihnă.</p>
<p>Luna, mare și roșie, prinde să se uite pe deasupra porumburilor 'nalte dacă s-a împrăștiat lumea, ca să-și vadă și ea de drum ;pentru lună, cică liniștea câmpurilor e curată vrajă și nu și-ar da nopțile pe zile, și stelele pe polii bogaților, s-o faci în patru !</p>
<p>Șirile de paie, în bătaia luminii lunii, parcă-s niște cetăți neisprăvite, și aria un popas de noapte al unei oștiri, iar isprăvniceii, care mână acolo, niște streji.</p>
<p>Pe cărări răsună cântece de mai multe glasuri.</p>
<p>Mânca-o-ar norocu de tinerețe ! Parcă n-a muncit ca optsprezece ceasuri!</p>
<p>Cântă și zburdă ; umblă și prin inimă lasă să-i colinde alte alea.</p>
<p>Uite, colo, la răscrucea a două drumuri, între-o miriște și-o porumbiște, între ce a fost și ce-o să fie...</p>
<p>Uite-o, numai o pitcoace de fată ; uite-l, numai un pui de român, că nici nu s-a înnegrit sub nas; s-au oprit amândoi... Parcă ar vrea să se ducă și mai mult parcă ar vrea să rămână la sfat.</p>
<p>Drăcoasa de lună le pierde umbrile între porumb, ca să n-aibă umbră dragostea lor...</p>
<p>— Zău, fă Catrino, ce naiba... grăi flăcăul,— mult adică o s-apucăm noi tot pe două drumuri ?</p>
<p>— De, Constandine, știu eu ? răspunse fata și-și duse- nu dreptul ochilor un colț al șorțului.</p>
<p>Constandin fusese la muncă cu tânjala. Lăsase boii să pască în miriște și-mi sta acum rezemat în furcă, de parcă-i răsărise din umeri doi colți de mistreț.</p>
<p>Catrina cărase cu sacul și era cu mâinile goale, dar cu inima plină de-o bucurie care n-o răbda locului.</p>
<p>Și liniște împrejurul lor,— liniștea care face pe îndrăgostiți să-și uite de casă, să-și uite de dânșii...</p>
<p>Și să vedeau bine, că luna-i cuprindea în lumina ei.</p>
<p>Ochii lui parcă erau două cuptorașe de foc; fața ei se aprinsese în jăratecul lor.</p>
<p>— Eu am sfătuit cu taica, fă Catrino, și taica primește să fug cu tine... mai grăi flăcău.</p>
<p>— Da oare ce-a zice tăicuțu, maica ?...</p>
<p>— Ce-o să zică, fă, decât: ne-a fugit Catrina cu Constandin,—să le fie de bine...Și iacă lucru.</p>
<p>— Da adică de ce n-ar lua vorbă, mă Constandine, unii cu alții ?...</p>
<p>— Păi lasă, că vorba vine ca, pe urmă... Ce, de asta ți-e ?</p>
<p>Și se cam făcu pe lângă Catrina, și-i dădu cu cotul, știi, c-un râs d-alea care gâdilă la inimă.</p>
<p>— Și unde-o să fugim, afurisitule: grăi Catrina uitându-se la el cu ochii umezi.</p>
<p>— Păi, la nașa ;— unde în altă parte ? Că știe dânsa, n-ai grijă ; numai de zi nu știe.</p>
<p>— Da cui lași boii, că doar n-o să fugim cu boii după noi ?</p>
<p>— Uliu, da asta-i treabă cât te-ai șterge la ochi, surato! Iacă, numai pitește-mi-te colea și m-așteaptă... că nici o să prinzi de veste când mă întorc.</p>
<p>— Da dacă m-o mânca vreo lighioană Constandine?... grăi fata și-l fură c-un râs viclean.</p>
<p>— Las- că te păzește luna, drăcoaso!</p>
<p>— Ei, hai te cară...</p>
<p>— Uite-mă nu-s.</p>
<p>Și Constandin mi-ți înhață boii de funie fugi, și fugi, de scuturau bietele vite din coarne și să trăgeau înapoi, că numai de fugă mare nu le ardea.</p>
<p>Catrina mi se culcă pe miriște, cu brațele căpătăiu, cu ochii la stele, parcă ar fi vrut să-și cerce luminile ei cu ale stelelor, și începu să-i zică a dragoste, de tăcură greierii și de s-apucară țânțarii să tragă hora în bătaia lunii.</p>
<p>În vremea asta, acasă la Catrina focul era făcut în curte, pirostriele stăteau călare pe vreascurile aprinse și ceaunul se făcuse căuș d-asupra pirosteielor și sta de vorbă cu apa, care-i șoptea la urechi povestea izvorului ei.</p>
<p>Doi brotaci de copii se căzneau în două colțuri ale curții să adune surcele; un dulăiaș nu-i lăsa în pace, că se tot învârtea împrejurul lor, ba mi-i și izbea așa că-i da pe spate și, drăcoșii, făceau haz de li se ducea gura la urechi.</p>
<p>Neica Petre Bodîrlău își ascuțea niște seceri, care sticleau la lună, parcă ar fi fost în ceartă cu dânsa, că ele secerile rămăseseră și numai luna, care era și ea odată ca secerea, se rotunjise la obraji ca o cocoană de boier.</p>
<p>Lelea Sevasta drăcuia, când în tindă, când p-împrejurul ceaunului, că nu mai venea Catrina.</p>
<milestone unit="(VaUrma)"></milestone>
</div>
   </div>
   
   <div type="part" n="4">
   <head>FOIȚA ZIARULUI «ZIUA». 4. FUGA DE N. G. RĂDULESCU-NIGER</head>
      <div type="section" n="2">
<p>— Mă, omule, ce să fie de nu se mai arată afurisita de fată ?</p>
<p>— Las- că s-o arăta, răspunse neica Petre cu nepăsare.</p>
<p>— Păi a fluierat la arie de-o fi ca la un ceas, mă creștine !</p>
<p>— Păi las să fluiere că d-aceea e macină d-alea boierești...</p>
<p>Și hârș, hârș.. trăgea ascuțitoarea odată în sus ș-odată în jos... nici clipea, nici ridica din sprâncene.</p>
<p>Lelea, mai făcea ce făcea și iar grăia:</p>
<p>— Aoileo! ce o să mi o întind de cozi, Doamne, că s-o fi pus la vorbă cu vreun ăla ; că las- că i place, afurisita!...</p>
<p>— Ei, parcă dumitale nu-ți plăcea când mi te prindeam în ăl colț de potecă?..</p>
<p>Și hărș, hârș...</p>
<p>— Ba zău nu-mi plăcea de loc... De aia, mă opream, numai să nu zic că nu m-am oprit și eu c-un flăcău.</p>
<p>— Ei, iacă așa o fi făcând și Catrina.</p>
<p>— Păi, fi-mi-ar a dracului, că eu nu lăsam ceaunul să fiarbă în bătătura lui taică?</p>
<p>Și dă-i, și dă-i,— iacă turna mămăliga, pripită și bună, care aburea și strângea luminile luncii asupra ei.</p>
<p>— Hai Tudorel, hai Christeo ! strigă ca pe ăi doi băieți.— Las- că -i-o fac eu Catrinei,— grăi cu necaz.</p>
<p>— Da taci, muiere, că o fi rămas să mănânce la arie și de seară, acuma.</p>
<p>Românul s-așeză pe îmbucate.</p>
<p>Dulău începu să se lângă pe bot și să se uite cu jind la munca lor pentru gură.</p>
<p>Cum ar mai fi muncit și el așa.</p>
<p>Tudorel și Cristea îi aruncară, pe furiș, câte-o bucățică de mămăliguță, care prinsese coajă.</p>
<p>— Da dacă o fi fugit, mă Petre, cu cineva ? grăi muierea.</p>
<p>— El, și? de ce e fată? Să fugă! Parcă tu n-ai fugit cu mine! ...</p>
<p>— Păi la noi vezi-că se înțeleseseră ai noștri, ăi bătrâni.</p>
<p>— Ei, și noi ne-om înțelege pe urmă...</p>
<p>— Și cine știe cu ce neam de om o fifugit, păcătoasa de dânsa!...</p>
<p>— Cu neam d-al nostru, cu ce alt neam vrei să fugă? ...</p>
<p>— Măre Petreo, strigă leica mai cu răsteală, dumneata mă tot iei așa, știi, în patru ițe... cu vorba dumitale.</p>
<p>— Păi de, dacă nu pot să te iau în șase, te-i mulțumi și cu patru !— răspunse Petre tot cu glasu ăla rar și puțin păsător.</p>
<p>Muierea trânti bucata de mămăligă și ieși la poartă.</p>
<p>Iacă treceau niște surate cu brațele făcute lanț pe după mijloc, și cântau, și cântau.., iar niște flăcăi nu-ș ce tot le îndruga din urmă.</p>
<p>— Da n-ați văzut pe Catrina, fă ? întrebă lelea Sevasta.</p>
<p>— Păi ce n-a venit acasă ? He-he, de când a plecat de la arie, că noi am stat de-am și îmbucat.</p>
<p>— Uite, n-a venit încă...</p>
<p>— Am văzut-o cu Constandin a lui Moldoveanu, leică, — grăi un flăcău.</p>
<p>Șiru trecu înainte, tot în cântec; lelea rămase multe clipe în poartă.</p>
<p>— Tot a fugit Catrina, grăi muierea după ce trecu în tindă, unde Petre s-apucase să pună niște pene la vreo două-trei sape, ca să le înțepenească bine.</p>
<p>— Bine a făcut, că-i era și vremea! răspunse Petre.</p>
<p>— Îmi spuse un flăcău c-a văzut-o cu Constandin a lui Moldoveanu.</p>
<p>— Las c-a ales bine, fata ! Moldoveanu e om de omenie, și are două-n casă.</p>
<p>— O fi, da cu ce încropim ale nunții mă omule?...</p>
<p>— Mare, până la toamnă, până la iarnă, încolo, om face noi ce-om face ca să n-o cununăm goală pușcă....</p>
<p>— Da unde-or fi fugit oare?</p>
<p>— Îi auzi tu mâine... Iaca -și face și Catrina rândul.</p>
<p>Constantin și Catrina parcă erau împărații codrului și câmpului.</p>
<p>Și codrul și câmpul îi primea cu brațele deschise deschise ; codrul își pleca crengile; câmpul își netezea iarba; roua se usca sub pașii lor, care erau de foc.</p>
<p>Iar când zorile începură să ridice perdeaua nopții numai de un deget, cât o dungă, și să desprindă de ici și de colo stelele,— niște privighetori, foc de voioase, le cânta mirilor, într-un desiș, doina dragostei împlinite, doina uitării de toate, doina dulcilor mulțumiri sufletești..</p>
</div>
<div type="section" n="3">
<head>III</head>
<p>Din marginea pădurii, până hăt! în malul apei, cât cuprinzi cu ochii și cât ai vrea să fie pogoanele tale, să așterne ca o năframă de borangic lanul de grâu bălan.</p>
<p>Că mulți mai brăzdară atâta pustiu de loc pe toamnă până ce încăputară arătura, și mulți dubli-decalitri d-ăia măsurără sămânța pe care o înghiți pământul atunci.</p>
<milestone unit="(VaUrma)"></milestone>
</div>
   </div>
   
   <div type="part" n="5">
<head>FOIȚA ZIARULUI «ZIUA». 5. Foamea DE N. G. RĂDULESCU-NIGER</head>
      <div type="section" n="3">
<p>Și iacă răsări, până dase zăpada, și dacă i se puse zăpada ca o plamă și-i ținu cald, grâul înfrăți câte 10 și 20 de fire la bob ;și dacă veni primăvara mi se întăriră toate firele, făcură nod și pe urmă se ridicară și spicuiră.</p>
<p>Iar acuma, uite, lanul tot e-o Dunăre de spice, aplecate într-o parte și cu țepile rășchirate, de parcă-s niște pui de arici cățărați pe firele de paie.</p>
<p>Și ce mai de norod de păsări de toate felurile prind să mișune în grâu de cum mijesc zorile !...</p>
<p>Pitpalacele încaltea își fac seamă ; când nu gândești, le auzi cum pitpăcăe. Și ce bucurie pe cei de seceră când dă de vreun cuib de-al lor.</p>
<p>Cârsteiul roșcovan, care hârâie de parcă-i un ferestrău, cât îi el de rotunjor și grăsuliu țâșnește ca o săgeată când l-ajung secerătorii.</p>
<p>Iar ciocârliile, numai ce le vezi perechi, perechi sfâr... în slava cerului, și înnoată în bătaia soarelui, și cântă, și cântă de-ți înveselesc sufletul,— și pac ! de odată cu niște pietre,—așa își dau drumu în valurile grâului,—amețite de dragul soarelui, orbite de luminile lui, că numai la el se uită drăcoasele de ciocârlii!</p>
<p>Și s-adună lumea la secerat, fiecare român cu ai casei, la pogoanele lui de secerea învoelei, dar s-adună ceva mai târzior, după ce s-a mai scuturat grâul de rouă.</p>
<p>Și iacă-i plecați, îndoiți de mijloc, unii lângă alții la depărtare cât să facă mâna roată și să nu se lovească-n coate cu ăl alăturea.</p>
<p>Își fac mâna clește, prind firele cu stânga, cu dreapta le taie și le lasă în stânga, pemiriște, pale-pale,— șir în șir, și merg înainte cu aceleași mișcări regulate ca de mașină.</p>
<p>În fața lor grâul stă ca un zid, drept, cu acoperemânt de spice; cu secerea mi-l dărâmă, fâșie cu fâșie, cum ai scoate din zid cărămidă cu cărămidă.</p>
<p>În urma lor lanul rămâne acoperit cu țepușe galbene, scurte, care înțeapă, știi, ca obrazul românului după ce-i razi și trece o zi, două.</p>
<p>Iar după conacul d-al doilea, încep să lase la secerat pe ăi mici din casă, și ăi mari s-apucă de adunat paiele și de urzit snopii.</p>
<p>Și iacă vezi, cum snopii mândri să ridică în picioare, unul după altul, cu capetele stufoase și legați strâns la brâu, și umplu câmpul cu niște soldați care se împrăștie ca să cunoască înaintea încăierării locurile pe care se află.</p>
<p>Până pe sub seară, se pun apoi de făcut clăi; îmi strâng la un loc șapte snopișori ca șapte frățiori, și alți șapte lângă el, și deasupra le pune pe măgarul, pe al cincisprezecelea.</p>
<p>El le rabdă toate săracul ; pe el pică ploaia, pe el îl dă jos vântul, pe spicele lui se scurge apa ; e trebuincios ca o ipingea de ploaie, că apără cu pielea lui pe toți ăilalți paissprezece. Doar la așezatul în car, are și el nițică cinste, că pe dânsul mi-l umflă întâi românul, în el vâră întâi colții furcii!</p>
   
   
<p>La umbră de salcie, pe malul apei, stă lungit neică Pricop, c-un snop drept căpătâi.</p>
<p>Și-a făcut de sațiu burței și acuma mai c-ar vrea să-i tragă un pui de somn, știi, d-alea în lege...</p>
<p>Că mult bine e, păi cum, la umbră, când te trage pântecul la somn!</p>
<p>După conacu al doilea, soarele parcă e-un cuptor fără fund în care-s băgate toate durile pământului, așa dogoreală ce bate sus pe lumea de jos.</p>
<p>Până și vântul are în gura lui suflare de foc!</p>
<p>Miriștea se face numai crăpături, să vâră piciorul în ele, și din crăpăturile astea te ia cu ferbințeală ca dintr-un cuptor ascuns în fundul pământului.</p>
<p>Să tot dormi atuncea... dacă nu cumva te văd isprăvniceii să te răcorească c-o aia sură de biciu!</p>
<p>Neică Pricop, cu umbra sub el, în loc de saltea, sforăia de-o bucată de vreme, și de-a binelea.</p>
<p>Leica Sanda, muierea lui, cu fata și băiatul, c-un fin și c-o cumătră tăiau mentri iar sudoarea le făceau băiere în jurul gâtului.</p>
<p>Mergeau cu secerea înainte și grăiau.</p>
<p>Secerau cu mâinile și teșeau în război graiului veștile satului.</p>
<p>Ce mai suveică le era limba!...</p>
<p>— Și fugi Catrina lui Bodîrlău cu Costadin al dascălului,— zise cumătră Rada, da după multe și mărunte.</p>
<p>— Așa, soro, răspunse lelea Sanda, ba și-l alese, drăcoasa de fată !</p>
<p>— Păi și Catrina, parcă-i o zână grăi băiatul.</p>
<milestone unit="(VaUrma)"></milestone>
      </div>
   </div>
   
   <div type="part" n="7">
<head>FOIȚA ZIARULUI «ZIUA». 7. Fuga DE N. G. RĂDULESCU-NIGER</head>
<div type="section" n="4">
<head>IV</head>
<p>Cât îl cuprinzi cu ochii, câmpu-i negru și lins: lanuri întregi semănate și grăpate,lanuri întregi lăsate ogoare pentru primăvară.</p>
<p>De trei zile cerne ca printr-o sită deasă și nu mai să isprăvește burnița.</p>
<p>Pădurile, care taie zarea, s-au făcut una cu dânsa, că s-au cuprins în sul de pânză fumurie care l-a desfășurat ceața.</p>
<p>Drumurile dintre lanuri sunt noroioase; pe șosea parcă a făcut, nu știu ce mână vrednică și darnică, talmeș-balmeș de la cumătră, să fie de-ajuns pentru toate opincile și cizmele din sat.</p>
<p>De pe crăcile pomilor picură apă, picură frunze galbene și uscate, de câte ori bate câte puțin vântul.</p>
<p>Acoperișurile de șiță ale caselor, înnegrite de praf, de ploaie și de vreme, acuma-s lucioase și de inimă rea și plâng mereu pe la streșini.</p>
<p>Fumurile de pe la case se pierd în burniță și parcă picură jos odată cu dânsa.</p>
<p>Frig și umezeală d-alea care-ți ajung la măduva oaselor și te fac să mi te zgribulești și să tremuri, cu toată gheba, cojocu ori sarica de pe spate.</p>
<p>Țipenie de om, pe liniile satului.</p>
<p>Pe șosea doară cât se mai vede câte un șir de cară, care se duc la târg cu lemne de prin pădurile Vlascei.</p>
<p>Fac popas la circiuma moșiei, smulg câte un lemn din car, îl dau pe câte-o litră de jăratec topit, ca să ferească burta de umezeală d-afară,—și sorț... o pornesc înainte. Roatele trag linii prin talmeș-balmeșul de pe șosea ; liniile se amestecă, unele cu altele și pe urmă nu se mai cunosc.</p>
<p>Numai ciorile mai dau câte-o raită prin burniță, ca un nor repede trecător, și se fac nevăzute iar în pădure.</p>
<p>Mare, urâtă mai e ziua de toamnă ; plânge, te sâcâie și te face rău ca o muiere nebătută.</p>
<p>În casă la dascălul Tănase, e sfat între el și fiu-său.</p>
<p>Dascălu e român care are și el două în pungă și trei în casă.</p>
<p>Mai cu ce a fost dobândit de la tatăl său, mai cu ce a muncit el, mai de la biserică, —doar- avea glas, dascălu!— iacă-și făcu bani albi de zile negre și pământ negru pentru zile albe.</p>
<p>Că asta-i a românului : pământul,— să aibă pămănt!</p>
<p>A fost și vecinie a fi strigata lui de la rărunchi: pământ. Luați-i pământu, — luați-i viața : ce mi-i una fără ălalt!</p>
<p>Altceva n-au învățat, cu altceva nu s-au trezit românii sub ochi, decât cu pământul, cu plugăria, cu dorul să fie stăpânitori de pământ, cât bruma o fi de mititel,—dar să fie!</p>
<p>Și dascălul ținea la pogoanelele lui, ca Sfântul Neculaiu la împărăția cerurilor,— ca popa Radu la venitu epitrahilului!...</p>
<p>Dascălul Tănase e scund și legat, cu mustața cam cu economie răsărită din tinerețe, slab la chip, cu umerii obrajilor scoși afară și cu ochi boboșați cam în felul broaștei.</p>
<p>Blajin în sfânta biserică ; strașnic în casa lui.</p>
<p>Nu mai avea pe baba de-o bucată de vreme, și Constandin îi era rob în casă.</p>
<p>Când îi grăise Constandin ca să fugă cu Catrina lui Bodîrlău, dascălul îi dăduse voie pe glas întâi și gândise a bine pe glasul al optulea, fiindcă știa de vrednicia Catrinei cu toate că nu era să-i vină în casă fata decât cu ce era să fie pe dânsa.</p>
<p>Și acuma sfătuiau împreună, în fața vetrei, pe care un braț voinicesc de lemne înălța limbi de flăcări împletite una în alta.</p>
<p>Un cotoiu mare, vânăt cu vărgi roșii, ținea isonu cu torsul lui; sta lungit, alugit, cât era de mare și se prăjea cu spatele la dogoreala jarului.</p>
<p>Catrina, într-un colț, pe patul lung din fundul odăii, nu știu ce cosea și nici parcă lua aminte la ce grăia omu ei cu taica socru-său</p>
<p>— Care va să zică, Constandine, cât oi fi eu viață, eu vă sunt sufletul casei și cu toții la un loc o să facem și-o să dregem spunea dascălul. Iar, după ce-oi închide ochii, veți fi buni stăpâni tu și cu Catrina aici cu copii voștri.</p>
<p>— Bine, taică, fie, că și dumneata ești singur! Și pe urmă, ce? parcă d-ta o să ne vrei rău? Aud? Catrina o să asculte și de d-ta ca și mine, și-o să fie ca la casa între-ale noastre, care or fi și-ale ei... : nu-i așa ?</p>
<p>— Uite, d-aia, se vine neică Petre Bodîrlău, și să luăm înțelegere pentru nuntă, de, n-o să facem doar întâiu botez și pe urmă nuntă!..</p>
<p>— Păi așa, zău că se prinse răsadul pământ bun!— râse Constandin și căută cu drag la Catrina.</p>
<p>— Uite, port eu toată cheltuiala lor ălora, și a nunții, și-a toate... </p>
<milestone unit="(VaUrma)"></milestone>
</div>
   </div>
   <div type="part" n="8">
<head>FOIȚA ZIARULUI «ZIUA». 8. FUGA DE N. G. RĂDULESCU-NIGER</head>
      <div type="section" n="4">
<p>— Poartă, mă tăicuțule, că o să facem masă cu dar, nu-i așa?</p>
<p>— Păi firește, e cinstea nuntașilor! zise dascălul.</p>
<p>— Și parcă zise boierul c-o să ne fie nun!...</p>
<p>— Ba parcă zise boierul ăl tânăr, ginerele său...</p>
<p>— Acuma, cine-o fi, de la curte să fie; să vedem și cinstea Curții cum o fi.</p>
<p>Iacă atunci că intrară și prinseră a-și scutura picioarele de noroi neica Petre și cu lelea Sevasta.</p>
<p>— E-he, tocma-mi-te grăiam de dumile-voastre, spuse dascălul.</p>
<p>Păi venirăm după vorbă, ca precum să isprăvim cu chestia! grăi neică Petre. Ei, Catrino taică, punem beteala, hai ?</p>
<p>Catrina înfipse ochii în pământ.</p>
<p>Leica Sevasta mi se așeză lângă dânsa.</p>
<p>— Mă, neică dascăle, începu Bodîrlău, noi, care cum am zice, de, am fi vrut și mai de mult, numai uite, cum naiba se întâmplă, nu prea ne închipuirăm cu toate pentru urnitul pietrei din casă, știi, ca după cum e rostu lucrului... Da, de! tot om face și noi ce-om putea !...</p>
<p>— Lasă, neică Petre, cât e vorba despre cheltuieli, tocma-mi-te rânduisem eu adineauri cu băiatul... împlinim noi toate ; iar dacă aveți d-ale casei ceva, treaba dumilor-voastre, noi nu facem pricină, precum ca adecă să stăm împotrivă.</p>
<p>— Păi are ea fata câte ceva, neică dascăle, grăi leica Sevasta, vorba aia: de la noi puțin, de la Dumnezeu mult...</p>
<p>— Atunci, uite, să mergem mâine la primărie pentru forme și, când ni s-o îngădui la lege, zor la biserică, și pe urmă... cu noroc să ne așteptăm nepoții... grăi dascălul.</p>
<p>— Păi cu noroc să dea Dumnezeu, grăiră cu toții.</p>
<p>— Hai la cârciumă, dascăle, hai să-i bem aldămașul. Fac eu cinste, că cinste ne-ai fost, dascăle, și om de omenie !... grăi bucuros Petre.</p>
<p>Și porniră câte-și cinci.</p>
<p>Casa rămase în paza cotoiului și cotoiu să-și toarcă somnu lângă foc.</p>
<p>Afară tot burnița, mărunt și des; era tot frig umed și jale de toamnă.</p>
</div>
<div type="section" n="5">
<head>V.</head>
<p>Când e nunta, după fugă, în dimineața cununiei mireasa se duce acasă la tată-său și măsa, ca de-acolo ăa pornească la sfânta biserică cu beteala pe păr.</p>
<p>De-acasă de la părinți vine și o ia ginerile, împreună cu nunu; nuna e mai de vreme dusă la mireasă.</p>
<p>Și pornesc la primărie, toți, cu lăutarii înainte și cu toate rudele de aproape împrejurul lor. Cei străini, și numai poftiți, vin după rude cu câți-va pași mai înapoi.</p>
<p>Uite-l pe Constandin gătit și mândru, cu ciorapi albi strânși pe picior, cu boemei noui cu tălpile groase și bătute-n ținte, c-un cojoc alb ca spuma, numai arnici negru și roșu și-n mâini cu mănuși albe de ață,— că fusese doar militar și știa să poarte mănuși. Căciula neagră de miel creț la păr,îi e înconjurată pe la mijloc c-o panglică în fețele steagului românesc, făcută nod în stânga și lăsată s-atârne, iar în nod purta prinse vreo câteva flori și-o cruciuliță de argint.</p>
<p>Era foarte chipeș, voinicul !</p>
<p>Uite-o pe Catrina cu fustă cafenie cu «volane» de alea în trei șiruri, pe poale, cu cămașă cusută mâdru de tot numai-n amiciu albastru și roșu, presărată cu fluturi de le era drag luminilor de la soare să se joace cu dânșii; pe umeri c-o scurteică de atlas lila îmblănită cu vulpe, scurtcică dăruită de naș, iar blana dăruită de socru și cu beteala și cu coadele el de păr groase și negre, care i se așterneau pe spate, peste scurteică,—beteala cu sclipiri de aur, părul cu sclipiri albaștrii.</p>
<p>Erau pereche faimoasă, Constandin și Catrina.</p>
<p>Lăutarii, înainte la câțiva pași, îi zicea și din ale românești care merg la inimă mai cu cald; rudele pe urmă, și mai înapoi tot satul, fiindcă, de, cununa boierul !</p>
<p>Primăria se gătise și ca cu două steaguri mari, cu vreo duzină d-ale mici și c-o ghirlandă de spice de grâu: asta o făcuse primarul din niște snopi păstrați de cu vara cum păstra el totdeauna acasă la dânsul.</p>
<p>Boierul mergea alăturea cu ginerica, iar Constandin, ca și dascălu, ca și Bodîrlău ,erau nevoie mare de mândri.</p>
<p>De, ce să-i faci pustiei de inimi omenești iacă arc și ea fuduliile ei !</p>
<p>Că d-aia și grăi moș Tase, sfătosu satului, când văzu primăria gătită ca o mireasă :</p>
<p>— Uite mă, lucru dracului! Asta-i cinste; pentru boier, nu pentru noi aștia, nuntașii !... Păi se pricepe el, primarul, când să-și dea coate cu ăi de la Curte.</p>
<milestone unit="(VaUrma)"></milestone>
</div>
   </div>
   
   <div type="part" n="9">
   <head>FOIȚA ZIARULUI «ZIUA». 9. FUGA DE N. G. RĂDULESCU-NIGER</head>
      <div type="section" n="5">
<p>Și ăi de lângă moș Tase, grăi o leicuță cam trecuțică, da uite în cinstea boierească intră și Constandin, că nunta lui e cu mândrii d-astea</p>
<p>Primaru încaltea se gătise de-i socoteai că-i zapciu. Ce mai brâu d-alea în trei fețe,lat d-o palmă și cu ciucuri groși, tot în trei fețe, își petrecuse el d-a curmezișu pieptului!</p>
<p>Și nu știu ce le ceti mirilor dintr-o carte d-alea,—și se cam împiedica el la citit și cam pocea el unele vorbe d-alea orășenești, da uite, parcă era om mare atunci, domnul primar și vorbele alea dădeau, așa, niște fiori calzi și te făcea să le asculți cu luare aminte și cu un fel de frică.</p>
<p>Vezi-că era legea care face casa românului cu drepturi învoite în fața oamenilor și a lui Dumnezeu.</p>
<p>Iar daca-i mai întrebă că: cu voie se iau, și ei răspunseră că : da!—(ba bine că nu!..) iscăli Constandin, trase cu degetu Catrina, iscăliră nașu și nașa, iscăli dascălul,traseră cu degetu lelea Sevasta și nea Petre Bodîrlău, pe urmă martorii.</p>
<p>— Noroc să vă dea Dumnezeu, băieți! le strigă primarul,—le dete hârtie la mână,și drumu la biserică !</p>


<p>Era cam pe la trei după prânz, când începu hora în curtea dascălului.</p>
<p>Și ce mai vreme !</p>
<p>Frig, însă d-ăl sănătos care parcă-ți dă viață.</p>
<p>Soare, să te tot dai în dreptul luminilor lui.</p>
<p>Nori d-ajuns.</p>
<p>Și numai ce trecea câte unul p-în dreptul soarelui, alb și luminos făcea pată mare de umbră pe pământ, împrăștia frig de-ți da cu nițel îngheț pe la nas,—și iar se lumina ; norul se ducea, se făcea mititel și ajungea, pe zare, nici să-l bagi în seamă.</p>
<p>Uneori ținea norul mai mult, și atunci parcă se punea la luptă cu soarele, că începea să-i zboare fulgi ca niște fluturi albi, poleiți de lumini de la soare, furișate pe sub nor.</p>
<p>Iar hora se învârtea mereu, când la dreapta, când la stânga.</p>
   
<l>C-așa joacă pe la noi...</l>
<l>Și-nainte și-napoi!...</l>
   
<p>Pe prispa lungă a casei dascălului ședeau moșii și babele, cu ochii pe jumătate închiși când lumina soarelui era mare, dar cu inima mereu deschisă, cu râs vesel pe buze, în fața tineretului care le-aducea aminte de tinerețea lor din vremuri.</p>
<p>La brâu mi se prinse și dascălul. Alb colilie, unchiașul, da-l trăgea brâu de făcea pământu ca în palmă de neted pe unde batea el cu cizmele !</p>
<p>— Ei, leică Sevasto, îți văzuși pe Catrina la rostu ei, la casa ei!... grăi leica Joița, văduva din cătun, către muierea lui Bodîrlău.</p>
<p>— Păi o văzui. Uite-așa să dea Dumnezeu să-ți vezi și dumneata pe Paraschiva cu Mirila, că totodata cu Catrina noastră fugi și dânsa.</p>
<p>— Să te audă Dumnezeu...- Până în postul Crăciunului socotim să-i facem și el rostul.</p>
<p>— Da auziși, leicuță? fratele lui finu Niță, ăla de, fonfu, nu mai ia pe nepoata lui popa Ghiță !...</p>
<p>— Ia taci leică Sevasto! N-o mai ia ? Și de ce? că fugiră din dragoste, și tot odată cu-ai noștrii?</p>
<p>— Păi neam al dracului, leică Joițo. Uite, fugi cu fata, trăi cu dânsa atâta vreme, și mai acuma vreo două săptămâni o trimite acasă, că, cică a găsit-o roadă mușcat;</p>
<p>— Auzi afurisitu ! și mai fată cuminte ca nepoata lui popă Ghiță !... Păi ce zice părintele ?</p>
<p>— Iacă, ce să zică ! De gura lumei a primit-o pe săraca Leanca, da numai ea fi știind ce i-o fi trăgând suflețelul, că popa-i rău la inimă și preoteasa aia se uită la Leanca, știi curat ca la dracu !</p>
<p>— Vezi, uite d-aia bine zice lelea Pricop : fuga nu e bună, că și Mița ei p-aici să fugă cu Lisandru al călugăriței</p>
<p>— Mare, nu e bună, știu și eu, dar s-a făcut obiceiu, și cinstea e după cum ia omul și obiceiurile unei vremi... Păi nu așa ? Iacă, unde era vorbă mai-nainte de fugit fetele cu flăcăii ? Aud ? De, spui dumneata. Da de la noi încoa-, de când sărăcia noastră, și cu formele lor care tot biruri și numai biruri,—iacă obiect,cu relele lui... Păi nu-i așa?</p>
<p>— Așa-i, leică Joițo,—grăi leica Sevasta. Bine -ncaltea că noi o să scăpăm de ori'șine...</p>
<p>De-odată se făcu mișcare multă și Catrina dete fuga să intre-n casă.</p>
<p>— Da ce-i, maică ? o întrebă mă-sa</p>
<p>— Păi hora cu perna.</p>
<milestone unit="(VaUrma)"></milestone>
      </div>
   </div>
   
   <div type="part" n="10">
   <head>FOIȚA ZIARULUI «ZIUA». 10. FUGA DE N. G. RĂDULESCU-NIGER</head>
      <div type="section" n="5">
<p>— Hei! Hai sa privim și noi, leică Joițo, să-i vedem cum să pupă, și care pe care cum s-aleg.</p>
<p>Catrina eși din casă c-o pernă și, dânsa ca mireasă, intră în mijlocul horii care se încinse.</p>
<p>Hora se învârtea, Catrina cu perna în brațe aștepta să treacă prin dreptul lui Costandin.</p>
<p>Când se ivi el, îi așeză perna la picioare. Constantin se lăsă de noră și mi se puse pe pernă. Catrina îngenunche la ălalalt capăt al pernei și se pupară frumușel, în vreme ce hora mergea înainte, iar lăutarii îi trăgeau mai tare din cobze.</p>
<p>Acum, rândul lui Constandin, după ce Carina se prinse-n horă.</p>
<p>— Ia să vedem, cui o să vedem cui o să pună perna, drăcosu de Constandin.. tot Catrinei?</p>
<p>Constandin, nici una, nici două, și se duse la nașă-sa, la cocoana boierului și pac ! perina la picioarele ei...</p>
<p>— Uite-al naibei! făcură mai toți.</p>
<p>— Ar avea haz să se supere cocoana... grăi dascălul și prinse a nu mai râde.</p>
<p>Constandin îngenunchiă,—nașă-sa începu să râdă, s-apropiă și-l sărută pe frunte, apoi îi puse în mână douăzeci de lei, pe care-i ceru de la boier.</p>
<p>Dup-aia, cu perna în brațe, cucoana aștepta să ochească și ea pe cineva, în vreme ce hora se-nvârtea și toți grăiau a minune de Costandin și de cucoană.</p>
<p>Cucoana aruncă perna dinaintea lui moș Tase, sfâtosu satului.</p>
<p>— Să trăiești, cuconiță, că făcuși cinste iernii! grăi moș Tase și-i sărută mâna.—Da ia să mă vedeți pe mine acuma! O să mi aleg ăl mai muguraș dintre muguri,și trânti perina dinaintea mătușii lui, care se prinsese și ea în horă, cum văzuse pe moșul ei cu perina în brațe.</p>
<p>Și unde mi se pupară amândouă lunile de iarnă cu-așa haz, că toți râseră din toată inima.</p>
<p>Și ce mai de potriveli, pe urmă, care de care mai cu noimă, și ce de râsete și chiote până când soarele prinse a pogorî mare, roșu,ca un om pe gloduri care s-aprinde la față când se pogoară în lumea lui de mâdre aduceri aminte.</p>
<p>In vremea asta, prinseră a licări, în coșarul ăl lung pentru porumb, lumini roșatece.</p>
<p>Fiindcă dascălu nu mai pusese porumb, decât în jumătatea de deasupra, întinsese acolo masa mare a nunții.</p>
<p>De-a lungu mesei luminările de ceară stăteau înfipte în pâini albe și pâlpâiau cu lumina lor frumoasă.</p>
<p>De jur împrejur mi s-așezară românii toți, rubedenii și vecinii, iar locul nunilor rămase gol până să vie boerii, că așa făgăduiseră.</p>
<p>Când sunt nunii din ai lor, atunci ei s-așează întâi la masă, pe urmă părinții băiatului, după dânșii ai fetei și apoi băiatul și fata; iar de la ei încolo rudele fetei, și în fața mirilor rudele băiatului. Capătu ălălalt al mesei îl prind poftiții care sunt numai prieteni nuntași.</p>
<p>La masă aduc bucatele și fac toate alelalte sarcini vreo cumătră, vreo fină cu frații și cu surorile mirelui ori miresei.</p>
<p>Mirele umblă de poartă plosca de la o gură la alta, că toți trebuie să bea din plosca nunții gătită frumos cu flori și să închine iar dacă vinu s-a sfirșit, tot a cinstita ploscă e umplută și trecută din mână-n mână</p>
<p>Întâi s-aduse la masă ciorbă de găină făcută cu orez și cu ceapă.</p>
<p>Ajunse la toți, că fusese coș-cogea-mi-te ceaunu plin ochi. Tânjiră românii ardeiul roșu, bucăți și pisat, și, care cu pâine sau cu mămăliguță,începură să-mbuce așa, satul să fi fost și tot parcă ți-ar fi gura apă.</p>
<p>Dascălul vruse să aibă și mâncare de fel de iahnie neagră cu usturoi strivit cu răzuitură de morcovi, cartofi și ceapă fiartă cu bucăți de carne de porc și cunină.</p>
<p>Toți, când văzură cinstita iahnie, o bucară cu ochii și prinseră-a lăuda pe căl în gândul lor, ba chiar și-n gura mai de așa masă ca la boieri.</p>
<p>— Păi a făcut mâncarea asta baba Leanca, știți, care dă ajutor bucătăresei de la Curte, spuse dascălul...</p>
<p>Hm.... trebue să fie bună, mă! și începură să scoată cu grabă și cu poftă.</p>
<p>Să fi stat și să fi privit cum îmbucară și cum îșî lingeau degetele, și pe urmă cu dragoste dădeau câte-o guriță ploscei, îmbodobită de ea!</p>
<p>La urmă s-aduse la masă bucăți de găină, de rață, fripte și așternute : orez, dat la cuptor.</p>
<p>— Mă, da multe orătănii mai strică dacălul!... grăiu unii.</p>
<p>— Las- că-i dă mâna dascălului. Păi cum? Odată-și însoară băiatul !</p>
<milestone unit="(VaUrma)"></milestone>
      </div>
   </div>
   
   <div type="part" n="11">
   <head>FOIȚA ZIARULUI «ZIUA». 11. FUGA DE N. G. RĂDULESCU-NIGER</head>
      <div type="section" n="5">
<p>De altmintrelea, la nuntă, zi de veselie adâncă și de uitare a nevoilor, tot românul,când își mărită ori își însoară odraslele, de unde are de unde n-are, scoate și face nuntă cu belșlug în ale mâncării și băuturii. Ăl mai mândru prilej de petrecere, a mai mare sărbătoare pentru dânsul, e când pune temelia unei case noi.</p>
<p>Iacă în sfârșit și nașii.</p>
<p>Mirele vine la el cu plosca ; mireasa cu tava pe care e un pahar mare, pe jumătate cu vin : e paharul în care mesenii trebuie să pună darul lor.</p>
<p>La unii nu se umblă cu paharu.</p>
<p>Ci, după ce nunu mare închină ăl dintâi pahar de la sfârșitul mesei, mireasa merge de sărută mâna tuturor, însoțită de nuna, care adună darurile, și de tatăl ori al ginerelui, ori al fetei, care strigă, s-audă toți, cât a dat fiecare din meseni.</p>
<p>Și cu paharul când umblă mireasa pentru strâns darurile, o însoțește la strâns socru-mare, ori socru mic.</p>
<p>— Ei, Constandine și tu Catrino, vă urez s-aveți parte de bine și munca voastră să fie cu spor!... grăi nunu.</p>
<p>— Să dea Dumnezeu !... grăiră toți.</p>
<p>Nunu scoase cinci poli de aur și le făcu vânt în pahar; care pol să lăsa la fund părea de două ori mai mare și mai gros.</p>
<p>— Cinci poli a dat nunu mare ! strigă Bodîrlău, care umbla lângă Catrina.</p>
<p>Un mormăit lung de mulțumire și de minunare.</p>
<p>— Catrino să-ți fie masa masă, casa casă și sânul leagăn ..de pruncușori» -i ură nuna mare și gustă din ploscă, apoi puse și ea în pahar un left de cinci lire turcești.</p>
<p>— O aia de cinci «rile» de la nuna mare ! strigă Bodîrlău...</p>
<p>— Ti, ce noroc pe Catrina ! mormăi o babă.</p>
<p>— O bucată de cinci lei! mai strigă Bodîrlău, de la nea Cîrstea...</p>
<p>— Un leu de la nea Tudor...</p>
<p>— Doi lei de la moș Tase...</p>
<p>Și așa mereu, până ce toți își desfăcură nodurile basmalelor, ori își descrețiră pungulițile de bășică.</p>
<p>Când se sfârși strânsul darului, amândoi socrii numărără și socru mare strigă în auzul tuturor:</p>
<p>— Trei sute douăzeci de lei și cincizeci de bani !</p>
<p>— Dumnezeu să le dea minte și dracu noroc,—că tot zice românul : el, norocu dracului ! grăi primarul, care se cam afumase.</p>
<p>A doua zi, cam pe la ceasurile nouă, Constandin și Catrina,—dânsa legată la cap c-un barij lila, dânsu cu floarea de lămăiță prinsă pe cojocel, la piept,— o porniră pe la nuni și pe la rude, că așa-i obiceiu.</p>
<p>Mireasa duce-n mână o tavă pe care se află cofeturi, două chisele cu dulceață, smochine și migdale, covrigi și fel de fel de alvițărie, și două sticle cu rachiu roșu.</p>
<p>Iar ginerile duce la subțioară șervete și mahrame, care o să le dea dar nunilor și rudelor de aproape.</p>
<p>Lăutarii, după dânșii, zdrăngăne și scârțâie ce le vine la îndemână.</p>
<p>Și e mare cinste pentru miri si că toți din câte ceva de pe tăvi, ce le ia la ochi.</p>
<p>Nu o dată, în vremea nunților, pe nășă, ori în câșlegi, vezi cum se înfiripă la răspântie, perechi de miri și mirese, tăvi, daruri și lăutari. Oricând se anunță nunta în altă parte decât la mire, cum își duc părinții și rudele pe miri la casa lor, jucând și chiuind prin sat, de nevoie mare, de parcă cer și pământ și toate ale lor.</p>
<p>Numai în duminica ce vine, la horă care văd pe miri de-acu o săptămână zic cu râs și cu înțeles ascuns:</p>
<p>— Bună vremea, muiere ca toate muierile; bună vremea, om ca toți oamenii.</p>
<p>Ca flăcău și fată mare, el era împărat ea împărăteasă.</p>
<milestone unit="Sfârșit"></milestone>
      </div>
   </div>
</body>
  </text>
</TEI>
