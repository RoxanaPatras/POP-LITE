<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Costică sau Intriga și crima: ediție POPLITE </title>
            <author>Luponi, Al.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>verificare codare POPLITE</resp>
               <name>Roxana Patraș</name></respStmt>   
            <respStmt>
               <resp>corectură manuală</resp>
               <name>Iustina Luncanu</name>
            </respStmt>
            <respStmt>
               <resp>corectură manuală</resp>
               <name>Alexandra Olteanu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781442"></ref>
         </publicationStmt>
         <sourceDesc>
            <bibl>
               <author>Luponi, Al.</author>
               <title>Costică sau Intriga și crima</title>
               <pubPlace>București</pubPlace>
               <publisher>TIPOGRAFIA PETRESCU-CONDURATU</publisher>
               <date>1876</date>
               <decoNote type="ilustratii" subtype="no"/>
               <dim unit="char" type="mare"/>
               <extent>
                  <measure unit="word">20608</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="under 5"/>
               <term type="republicare" n="under 10"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
 <text>
   <body>
<div type="chapter" n="1">
<p>LA ȘOSEA</p>
<p>Era pe la începutul primăverii, când mugurii arborilor dezvoltați în destul, începură a încolți și a le face loc frumoaselor floricele, de diferite culori, destinate a forma fructele și frunzele, de un verde deschis, în formă de mici limbi, și care concurează în acel anotimp la împodobirea naturii.</p>
<p>Straturile din diferitele alei ale șoselei erau îmbrăcate cu frumoase și încântătoare mantii verzi; păsărelele pline de veselie pentru redeșteptarea naturii, ciripeau și cântau în modul cel mai armonios; totul în fine părea că re-nviase din cumplita amorțire a iernii.</p>
<p>Pe ici, pe colea se găseau la tulpina arborilor, micile, frumoasele și parfumatele viorele, care rivalizau cu fața cerului și se sileau să contribuie și ele la strălucirea acelei zile, în care începe drama noastră.</p>
<p>Soarele răsărise de mult și în budoarele, închise cu dese perdele, razele lui străbăteau indrăznețe și curioase, și păreau a zice frumoselor dame, îmbătate de dulceața somnului și lenevite de moliciunea paturilor lor: „Sculați, doamnă, părăsiți-vă budoarul și expuneți-vă săruturilor dezmierdătore ale junei adieri frumosă-va față, pălită de oboseala nopților de plăcere. Ieșiți ca să arătați Bucureștiului costumele anului acesta; ieșiți ca să fiți admirată. La șosea, în aleile înverzite, un june pândește, cu nerăbdare, momentul în care veți trece repede pe dinaintea lui în splendidul dumneavoastră echipaj, și în care moment să se creadă fericit, că a văzut fâlfâind, o secundă cel puțin, pana pălăriei dumneavoastră, sau să surprindă sub dantela voalului dumneavoastră unul din strălucitdrele surâsuri ce le aveți.“</p>
<p>Avuți și sărmani, bătrâni și juni, toți se bucurau de acest solemn și încântător debut al sezonulul pacific.</p>
<p>În acea zi, dar, primăvara își arăta, la șosea frumusețile ei și toți bucureștenii se transportaseră acolo s-o admire. Prin toți Bucureștenii, voiesc să zic acea parte a populației orașului, care nu se scoală nainte de ora 12, și care nu se culcă decât după două ore noaptea, populație leneșă, elegantă, aristocratică, care, la orice oră și când vrea, își poate realiza fanteziile ce-i intră în cap în orice moment; fericiți privilegiați care găsesc trandafirii cei mai parfumați, îmbobociți sub neaua iernii și care ar putea cumpăra chiar soarele, dccă el ar fi de vânzare. Pentru această populație cu deosebire, sosirea primăverii este o sărbătoare, și în consecință ea aleargă se se bucure de frumusețile ei la șosea, prin frumoasa stradă a Mogoșoaei.</p>
<p>Erau trei ore post-meridiane. Două lungi șiruri de trăsuri veneau și mergeau, țiind laturile șoselei, iar bogăția, precum și strălucirea echipajelor armoriate, erau admirate de pedestri și deșteptau în cei care se preumblau în birji, dorința de a le poseda. Aleile erau cuprinse de o mulțime ce se încrucișa în toate părțile. Această întinsă perspectivă, văzută de la rondul unde havuzul azvârle o ploaie de diamante, prezinta un spectacol de distracție și de mișcare, ce nu se poate descrie.</p>
<p>Intr-o alee laterală, aceea dinspre grotă, doi juni, care umblau pe jos, se opriseră pentru a putea observa mal bine acest spectacol.</p>
<p>Unul dintre ei, cel mai june, părea a avea 20 de ani. El era de statură de mijloc, avea fața brună, ochii mari și negri, adumbriți de niște gene lungi și niște sprâncene dese, late și arcuite. Fruntea îi era mare și boltită; părul negru, puțin buclat și ridicat în sus. Gura-i mică și ornată de niște mustăți abia pronunțate, lăsa a se vedea la fiece surâs, o dantură bine așezată și albă ca fildeșul.</p>
<p>El părea slab și bolnav și se sprijinea de brațul companionului său. Acesta care era ceva mai învârstă, avea o statură mai înaltă. Fața îi era tot brună, dar încadrată de niște favoriți lungi. Părul îi era castaniu inchis pieptănat cu cărare la o parte; gura îi era potrivită și între dinți ținea o țigaretă de chihilimbar, iar la ochi avea un lorgnon. El era îmbrăcat cu oarecare eleganță și punea la fiece moment mâna pe pălărie spre a saluta sau spre a răspunde la salutările ce i se adresau de numeroasele cunoșțințe cu care se întâlnea necontenit.</p>
<p>— Ce fel! Scumpul meu Dimitrie, îi zise companionul său, se vede că cunoști pe toată lumea?</p>
<p>— Aceasta-i una dintre necesitățile poziției mele, amicul meu, răspunse junele, luându-și din nou pălăria și închinându-se pe jumătate, naintea unui personaj decorat cu o decorațiune străină, care trecuse pe lângă dânsul.</p>
<p>— Cine-i acest domn? intrebă junele.</p>
<p>— Acest domn, răspunse Dimitrie, este un jurnalist. El sub-scrie revistele politice ce le-am făcut eu și pentru care-mi plătește opt galbeni coala. Mulțumită acestor lucruri, el a dobândit un oarecare renume între ignoranți; și un articol ce l-a publicat, nu de mult, asupra împrejurărilor din Germania, i-a procurat o decorație de la această Împărăție. Mania acestui biet om, mi-a adus până acum un profit de vreo 400 galbeni, și iată pentru ce i-am făcut o salutare atât de respectuoasă. Dar, scumpul meu Costică, zise Dimitrie companionului său, care-l ascultase surâzând, cum îți mai este? Această cursă te-a obosit poate? Pari că suferi? Vrei să luăm o birjă?</p>
<p>— Îți mulțumesc, răspunse Costică; sunt bine; aerul curat îmi dă putere. Această mișcare, acest zgomot, mă distrează fără voia-mi. Bună idee ai avut de m-ai făcut să ies din casă, unde, fără tine, aș fi murit de urât.</p>
<p>— N-aveam dreptate să-ți spun, că acestă plimbare-ți va fi de folos. Trebuie să fii numai prudent și să nu te prea obosești astăzi, ca să fii în stare să ieși și mâine. De vrei să mă asculți, ar fi bine să luăm o birjă, să mergem până la Băneasa și apoi să ne întoarcem spre a prânzi. Afacerile mele îmi permit să absentez serile și seara de azi voiesc s-o petrec cu tine.</p>
<p>— Ești un prea bun amică, răspunse Costică, dar privește colo în acea trăsură, pe acea damă cu pălărie albă; ea a făcut un semnă cu mâna, nu cumva ți l-a făcut ție?</p>
<p>— În ce parte? întrebă Dimitrie punându-și lorgnonul și privind spre echipajul arătat de Costică. Bine zici, mie mi s-a făcut semnul, vino cu mine, scumpul meu .... doresc să te prezint uneia dintre cele mai amabile femei din București... domnișoarei Elisa.....Dacă nu va fi diseară teatru pot chiar să-ți promit că vom petrece o seară foarte încântătoare cu această amabilă persoană, care e plină de spirit, de o frumusețe rară și foarte aptă.</p>
<p>ică îl urmă fără voia-i.</p>
<p>— Permiteți-mi, doamnă, zise Dimitrie, după ce puse în mâna sa, mâna ce i-o întindea frumoasa  , permiteți-mi să vă prezint pe unul din a, și fiți atât de bună de a ne da câte un loc în trâsura dumneavoastră, nu putem vorbi astfel în mijlocul șoselei. Juna femeie, făcu un semn  de încuviințare și ambii juni se urcarâ în , care-și urmă calea.</p>
<p>Domnișoara Elisa sosea de la lași, unde fusese , și acest angajament expirând, frumoasa  se reîntorsese de câteva zile în București.  de mult timp între dânsa și Dimitrie o ate simpatică, din acelea ce adesea se întâlnesc în lumea artistică. Dimitrie fusese odinioară  Elisel, pe când și el era unul din acei juni  în mansarde și fac poesii la stele. În  care Dimitrie își imprimase primul articol,  case pentru prima oară un rol, și  cam paralel aceași cale de naintare ginii câte puținii ajunge la reputațiuno, la bI ajunseră cam în același timpii, De aceea ei se vedeau cu plăcere pentru a-și reaminti de trecut, de acel timp în care erau atât de nefericiți, de acea veselă mizerie care este prefața cam a tuturor artiștilor ce umblă sub soarele celebrității.</p>
<p>Cu toate desele lor întâlniri, nici o dată relațiile dintre jurnalist și artistă nu trecuseră marginele unei amicii sincere și devotate și care prin urmare rezistă la critica presei și a culiselor.</p>
<p>În timpul conversației ce se angajase, între Elisa și Dimitrie, Costică, temându-se de a fi indiscret, intorsese capul intr-o parte și privea trăsurile și cavalcadele ce veneau și mergeau pe șosea. De îndată, în mijlocul conversației amicului său cu domnișora Elisa, Costică auzi pronunțându-se un nume care îl scoase din distragerea sa, și de atunci el ascultă cu mai multă luare aminte la cele ce se vorbeau lângă dânsul.</p>
<p>— Ce fel! zicea domnișora Elisa, cu un gest de mirare: d. Bogatescu s-a însurat, — la vârsta lui! la șaizeci de ani! dar ceea ce-mi spui este de necrezut, scumpul meu. Este adevărat, auzisem despre aceasta în Iași, dar nu puteam da acestor vorbe vreun crezământ, lucrul mi se părea atât de imposibil.</p>
<p>— Cu tote acestea, așa-i; d. Bogatescu s-a însurat, sunt acum cinci luni......și această căsătorie pare că l-a întinerit cu douăzeci și cinci de ani.....acum este ca un june; și a aranjant casa într-un mod splendid, și a dat în iarna asta baluri care au concurat în lux și eleganță cu acelea din cele mal mari case;</p>
<p>— Dar femeia lui, este ea jună?</p>
<p>— De douăzeci și cinci de ani, frumoasă și mândră ca o regină; o creatură fermecătoare, după cum se zice, care în același timp face pe d. Bogatescu foarte fericit și foarte nefericit, căci ea s-a priceput a-i înapoia pasiunile juneței, în toată frumusețea lor.</p>
<p>— D. Bogatescu este dar gelos do soția sa, zise artista.</p>
<p>— Da, dar n-are dreptate de a fi gelos, sunt sigur de soția lui în această privință de aceea și opinia publică este în favoarea ei. Această femeie este, totuși, o problemă întreagă. Și pe când zicea acestea, Dimitrie, carc-și aruncase din întâmplare ochii intr-o parte, zări un frumos echipaj ce venea din aleea Herăstrăului: era o caleșcă mare descoperită și în care ședeau două dame una de tot jună încă, cealaltă ceva mal învârstă, ele erau insoțite de un bătrân care părea plin de putere și de sănătate.</p>
<p>— Iată scumpa mea, zise Dimitrie, Elisel; iată tocmai d-na Bogatescu cu soțul și nepoata ei. Privește-i.....</p>
<p>În momentul în care domnișoara Elisa își îndreptă privirea spre a examina pe cele trei personaje ce Dimitrie i le arăta, Costică, care până atunci nu vorbise încă nimic, atinse cu mâna umărul lui Dimitrie, și-i zise:</p>
<p>— Amice, permite-mi să mă despart de tine. Doamnă, urmă el adresându-se către artistă, care păru foarte mirată când văzu fața schimbată a lui Costică,— Daomnă, fiți atât de bună și ordonați se stea trăsura.</p>
<p>— Ești bolnav? întrebă Dimitrie.</p>
<p>— Doriți să vă conducem acasă? zise Elisa.</p>
<p>— Vă mulțumesc doamnă, îți mulțumesc, amice, urmă Costică cu o nerăbdare mărginită de politețe. N-am nimic, absolut. Trebuie neapărat să mă dau jos; văzui acolo în mulțime, pe cineva pe care îl caut de mai mult timp, și pe care am mare interes de a-l intâlni; aș dori să profit do această ocazie.</p>
<p>Și trăsura oprindu-să, Costică coborî, făcând o salutare grăbită domnișoarei Elisa, și strângând mâna lui Dimitrie care nu putu obține de la amicul său nicio explicație.</p>
<p>— Dar ce are amicul D-tale? zise artista văzând pe Costică care alerga în fugă mare spre barieră.</p>
<p>— Nu știu zău,respunse Dimitrie; totușă acesta nu mă surprinde. El este un june foarte curios. Îmi pare însă rău că nu l-am acompaniat. S-a sculat după boală și este încă prea slab. De l-aș putea ajunge, aș alerga după dânsul.</p>
<p>— Este prea târziu, răspunse Elisa. Nici nu se mai zărește. Ciudat lucru. Dorința de a se despărți de noi, i-a venit tocmai în momentul când am trecut pe dinaintea casei d-lui Bogatescu. Mi se pare că chiar l-am văzut că a schimbat o privire cu acest domn si nu știu pentru ce cred că tocmai după trăsura lui alerga.</p>
<p>— Curată iluzie, răspunse Dimitrie; el nu cunoaște nici pe d. Bogateseu nici pe cineva din familia sa; Costică este un june care n-a fost niciodată în adunări și chiar nu le poate suferi. Nu știu pentru ce, căci el este foarte discret în confidențele sale.</p>
<p>— De unde îl cunoști, și de când sunteți amici? întreabă artista, a cărei curiozitate fusese excitată de Costică. Nu v-am văzut niciodată împreună, nainte de plecarea mea la Iași.</p>
<p>— Într-adevăr, pe atunci nu ne cunoșteam și amicia noastră datează de când ai plecat în Moldova. Am contractat chiar această amicie, în niște circumstanțe destul de curioase.</p>
<p>— Istorisește-mi aceasta.</p>
<p>— Inchipuește-ți că acum aprope șase luni, eram scriitor la un deputat care locuia atunci intr-o casă de pe aleiul principal al șoselei. Într-o îi, după ce petrecusem noaptea spre a-i prepara un discurs ce trebuia să pronunțe a doua zi, având adfaceri în capitală, plecasem dis de dimineață pe aleiul pietonilor și pe lângă bufet mi se părea că zăresc în dosul frunzelor tufișelor o formă umană; și pe când naintam cu grabă, foarte curios ca să aflu ce căuta un om fără haină la ora cinci dimineața în dosul acelor tufișuri; văzui din fericire la timp, că acel necunoscut venise să profite de umbra lor și de primele luciri ale aurorei, ca să-și curme zilele.</p>
<p>Cu toată starea deplorabilă a veșmintelor sele, văzui la moment că aveam a face cu un june de familie. Acea inteligentă figură, acea junețe care venea hotărâtă să zică adio părții de fericire ce Providența i-o refuzase, mă mișcară foarte mult. De aceea și eu, în momentul în care junele își termină pregătirile funebre, murmurând câteva cuvinte în care repeta adesea un nume de femeie, ieșii de după tufișul unde stăteam ascuns spre a-l observa, mă repezii asupra-i și-i smulsei din mâini arma ucigătoare pe care, spre mai multă siguranță, o descărcai în aer.</p>
<p>Necunoscutul, sau Costică, căci era el, râmâsese nemișcat de mirare și mă privi cu ochii săi cei mari, obosiți și plini de lacrimi.</p>
<p>— Fie, zise el, vorbind în sine, — voi face aceasta altă dată.</p>
<p>— Ah! domnule, îi zisei, n-am onoarea de a fi cunoscut pe domnia-voastră, dar m-aș simți foarte fericit, de aș putea găsi câteva cuvinte, care să vă facă a mă asculta și a-mi dărui încrederea d-v. Înainte de toate însă, vă rog să-mi jurați că veți renunța la sinistrul d-voastră proiect.</p>
<p>— M-ați îmipedicat de a-l executa azi, îmi răspunse el, și cu toate acestea, cin stie.....dccă aș fi avut curajul de a executa acest fapt care ar fi asigurat liniștea mea? Căci sunt acum opt zile... și Costică-și termină ideea în gând. Înțelesei din cuvintele ce-i scăpaseră că el încercase de mai multe ori a muri, și că curajul îi lipsise. Puțin câte puțin însă, Costică se liniști, și ca acei copii care au râsul alături cu plânsul, îmi vorbi în curând într-un limbaj, care, dupe cum era lesne de înțeles, izvora dintr-o nouă speranță care născu în el deodată, după marea lui criză de disperare.</p>
<p>— Trebuie să mă găsiți ridicol, domnule, îmi zise el, arătându-mi pistolul descărcat și azvârlit pe pământ. Mi-ar fi fost lesne de a executa hotărârea mea, și m-am lăsat a fi dezarmat cu ușurință .... Într-adevâr, s-ar putea crede că vă așteptam.... și dacă ați ști cât sunt de nefericit, cât sufăr de mult, și însoți aceste cuvinte cu un gest disperat.</p>
<p>Ințelesei că Costică era aproape a-mi face o confidență, și că mi-ar fi lesne a dobândi secretul acestei disperări întrebuințând mijlocul diplomatic al consolării, care reușește totdeauna, pe lângă acei ce suferă cu adevărat. Isbutii a-l decide să reintre cu mine în capitală și cu mare anevoie consimți.</p>
<p>După o oră ajunserăm la dânsul acasă, căci refuzase de a merge la mine. Lăsai pe altă zi afacerea ce aveam de terminat, și, impins de curiozitate, precum și de simpatia născândă ce simțeam pentru dânsul, consimții sâ îl acompaniez la domiciliul său. Ah! scumpa mea, îți aduci aminte de camerele noastre din trecut, care ni se păreau atât de sus, întunecoase și goale?... ei bine! ele erau niște mici palaturi în comparație cu spăimântătoarea mansardă în care locuia sărmanul june. Nici odată mizeria nu mi se arătase sub un aspect mai de plâns, și inima mi se sfâșia, când îmi deschise ușa.</p>
<p>Uitând că avea un străin cu dânsul, când reintră în acea mansardă, ce părăsise cu intenția de a n-o mai revedea, Costică fu coprins de o emoție violentă. El resimțea acea beție singulară, ce nu se poate descrie, ce cineva o simte când scapă de un poricol căutat cu tot dinadinsul. Fără a-mi vorbi, el alergă să deschidă un dulăpior din care scoase un obiect ce nu putui distinge și pe care-l sărută de mai multe ori, râzând și plângând în același timpă. După ce se mal liniști, el se așeză pe marginea patului său, compus din scânduri și un mindir de paie, și-mi oferi unicul scaun ce poseda.</p>
<p>— Ce-mi trebuie mal mult? îmi zise el cu un surâs trist, sunt necontenit singur.</p>
<p>Apoi începu a-mi nara pe larg istoria sa, oprindu-se asupra detaliilor, care-i reaminteau suvenire plăcute și fericite. Această istorie, formată din împrejurările cele mal frumoase, dar și cele mai dureroase ale vieții, ale amorului și ale poeziei, era ceva foarte simplu și foarte ordinar. Cât despre mizerabila-i poziție, el refuza de a se explica asupra acestui subiect; însă, în mijlocul narării sale din cuvintele ce i-au scăpat, ințelesei că acea mizerie nu era absolută și că putea, oricând ar voi, să scape de dânsa, se înțelege cu prețul unui sacrificiu de amor propriu, pentru care mândria sa nu voia a se decide.</p>
<p>Pentru a putea dobândi și mai mult confidența lui, lingușii vanitatea lui de poet, rugându-l să-mi citească versurile ce făcuse. El se cam împotrivi puțin, dar în fine consimți a mi le arăta. Cea mai mare parte din ele erau foarte rele. Dar apreciind cât era de adânc și de sincer sentimentul care le inspirase, îi făcui complimente care-l făcură să surâdă puțin, mal ales când îmi află numele, pe care-l văzuse, se vede, de mai multe oriînjosul câtorva articole do critică, în care atacam tocmai felul de poesii, care era și al său....... În fine după ce i-am făcut oare-care morală, mă despărții de dânsul, promițându-i că voi reveni să-l văd, ceea ce și făcui chiar în aceeași seară. De atunci ne vedem în toate zilele. Am isbutit a învinge susceptibilitățile sale de amor propriu, și a-l face să primească îndatoririle mele. Nu de mult timp a fost greu bolnav, în urma unei crize mari, morale, a cărei origini n-am putut-o afla până acum; dar mulțămită îngrijirilor ce i s-au dat, el a scăpat de moarte; astăzi a eșit din casă pentru prima oară și sunt foarte îngrijorat pentru dânsul, căci n-are putere. În fine sper că nu se va întâmpla ceva.</p>
<p>În momentul în care Dimitrie, pronunță aceste cuvinte, se auzi un zgomot mare; și acesta uitân-du-se, plecat afara din trăsură, care se reîntorcea spre barieră, văzu în mijlocul unei mulțimi corpul unul om căzut pe pământ.</p>
<p>„Ah! Dumnezeul meu! zise Dimitrie, priveșe Eliso!"</p>
<p>Ei recunoscură pe Costică.</p>
  </div>
<div type="chapter" n="2">
<p>II</p>
<p>MANSARDA</p>
<p>Dimitrie și companioana sa se coborâră cu grabă din trăsură, și se apropiară de mulțimea în mijlocul căreia Costică era leșinat. Văzând că amicul lui nu era în stare de a-i răspunde, Dimitrie întrebă câteva persoane ce erau acolo:</p>
<p>— E oare rănit?</p>
<p>— Nu, i se răspunse; nu este decât leșinat.</p>
<p>— Dar ce i s-a întâmplat?</p>
<p>— Nu știm; el a țipat întinzând brațele, și a căzut!</p>
<p>— De mult timp? întrebă domnișoara Elisa.</p>
<p>— Chiar acum.</p>
<p>— Nu-i nimic, zise Dimitrie puțin liniștit, este numai o slăbiciune, lesne de înțeles în starea în care se găsește; și ajutat de alte două persoane el urcă pe Costică, care nu se deșteptase, în trăsura artistei, ce ea îi pusese la dispoziție.</p>
<p>Trei quarturi de oră după aceea, ei sosiră câte trei la locuința ce Costică ocupa în strada S....... Junele fu așezat pe patul lui, și, fiind că Dimitrie era îngrijorat, căci Costică nu se mai deștepta, el trimise pe un servitor să aducă un medic. Elisa care ședea pe scaun, rămăsese nemișcată și-și preumbla ochii prin cameră. Ea era mică, mai mult lungă decât largă, ca o sală. Ea era luminată de o fereastră mică la care nu putea cineva ajunge decât suindu-se pe un scaun. Atunci se putea vedea, prin acea fereastră, în parte admirabila panoramă a Bucureștilor. Zidurile camerei erau umede și umezeala curgea ca niște lacrimi mari galbene, întocmai ca niște boabe de chihilimbar scăpate dintr-un șir, a cărui fir ce le ținea se rupsese. Mobilele prezentau mizeria cea mai cumplită. Patul pa care Costică era încă întins nemișcat, cu ochii deschiși, era, cum am zis de scânduri și cu un mindir de paie, cearșaful era de pânză groasă ordinară, aspră și cenușie, ce se întrebuințează în casele săracilor, ruptă în bucăți, se vede că din cauza insomniilor produse de frigurile și de furia lui Costică, în momentele de delir. Soba era acoperită de sticle și sticluțe în care fuseseră medicamentele ce întrebuințase junele în ultima lui boală. Deasupra patului era o oglindă mică, a cărei cadru era mucegăit. Toate celelalte mobile, care se mărgineau într-o masă de scris, un scrin , un fotoliu și două său trei scaune fără perne, ce Costică cumpărase în urma cunoștinței sale cu Dimitrie, erau toate foarte rău conservate; totul în fine prezintă un aspect care inspiră compasiune oricui, pentru nefericitul și junele lor posesor.</p>
<p>Examinând în detaliu această tristă și groaznică locuință, inima artistei se umplu de amărăciune și de milă. Această floare care îmbobocește atât de curând în inima femeilor, îmobobocește și într-a ei.</p>
<p>— Dumnezeul meu! zise ea lui Dimitrie, care tăcuse ca și dânsa, cum poate cineva trăi într-o asemenea locuință?...... E ceva groaznic! ... Dar d-ta care ești amicul lui, Dimitrie, adăugă Elisa, ar trebui să silești pe acest june ca să părăsescă astă afurisită închisoare: ar trebui să-l ajuți la aceasta, o poți face.</p>
<p>— Scumpa mea, ți-am spus că am intâmpinat cele mal mari obstacole până 1-am putut face să primească îndatoririle mele în timpul ultimei sele boli. Nu cunoscl amorul propriu al acestui june, și, să credeți, că îi o minune că l-am putut învinge. Greu bolnav, precum era, mi-a trebuit să intrebuințez tezaure de diplomație ca să-l fac a consimți să primească ajutoarele ce, starea în care se găsea, reclama de urgență. I-am propus de mii de ori să părăsească această spăimântătoare și periculoasă locuință, care este atât de neagră, încât chiar soarele refuză de-a o vizita. N-am putut niciodată învinge obstinația lui Costică în astă privință. El voiește cu orice preț, să șadă aci; această cameră, zice el, îi reamintește suvenire în mijlocul cărora voiește a trăi.</p>
<p>— Dar în fine, zise Elisa, care-i sunt resursele? are oare miijloace de existență?</p>
<p>— Nu avea niciunulcând l-am cunoscut, și trăia pe atunci, deci nu știi cum. De când am devenit amici, i-am procurat câteva mici lucruri; și afară de acestea, punga mea era totdeauna deschisă pentru el.</p>
<p>În acel moment portarul casei intră acompaniat de un medic; era acela care nu de mult curărise pe Costică.</p>
<p>— Ei bine! întreba cl pe Dimitrie, pe care-l cunoștea, ce s-a mai întâmplat? Bolnavul nostru a făcut se vede, desigur, vreo imprudență?</p>
<p>Dimitrie explică în două cuvinte cele ce se-ntâmplasera: ieșirea lui Costică din casă, maniera bruscă cu care se despărțise de dânsul spre a alerga, după cineva, și cum după o jumătate de oră în urmă, îl găsiseră leșinat aproape de barieră.</p>
<p>— Nu știi nimic mai mult? zise medicul, care observa pulsul bolnavului.</p>
<p>- N-am putut afla nimic mai mult, răspunse junele. Cred numai că aci e ceva mai mult decât efectul unei simple slăbiciuni. Costică era plin de putere când ne-a părăsit; leșinul lui are desigur o altă cauză decât oboseala. El trebuie să rezulte dintr-o mare comoție morală; nu cunosc însă originea ei, căci n-am putut, doamna și eu, să-i scoatem măcar un singur cuvânt din gură în timpul drumului de la șosea până aci, și de când am intrat în cameră, el n-a schimbat poziția în care-l vedeți.</p>
<p>— Este o criză nervoasă, zise medicul. Dar, după cum am observat de când îl curăsisesc, acest june are o organizare foarte curioasă. El are crize mute, surde, interne, care nu se traduc ca, de obicei, prin țipete și convulsii. Astfel, în acest moment, priviți-l, sub această liniște aparentă, trebuie să fie vreo durere foarte cumplită...... l-am observat până acum de mai multe ori în această stare.</p>
<p>— Este oare în pericol? întrebară deodată Dimitrie și Elisa.</p>
<p>— Nu tocmai, răspunse medicul, care se pusese la o masă și scria rețeta. De obicei asemenea crize țin o oră cel mult, și se termină print-un somn lung. Ar trebui să-l faceți să ia această băutură. Ar fi asemenea prudent ca cineva să stea lângă dânsul. Voi reveni diseră, în orice caz.</p>
<p>Dimitrie trimise pe portar să aducă băutura prescrisă de medic. Portarul se-ntoarse după puține momente; el era companiat de un lacheu în livre, căruia îi zise intrând.</p>
<p>- D. Costică șede aci, dar e bolnav și nu va putea să-ți răspundă.</p>
<p>— Ce voiești? zise Dimitrie lacheului, pe când domnișoara Elisa îl examina cu atenție.</p>
<p>— M-a trimis stăpânul meu să certez ce mai face d. Costică.</p>
<p>— Stăpânul tău........ cine-i stăpânul tău?</p>
<p>Lacheul se gândi și răspunse:</p>
<p>— Stăpânul meu, știe cele ce s-a întâmplat azi d-lui Costică, și mi-a ordonat să vin spre a cerceta ce mai face, iată tot.</p>
<p>— Dar spune cine este stăpânul tău? întrebă din nou Dimitrie.</p>
<p>— D. Costică îl cunoaște prea bine, răspunse lacheul; stăpânul meu e unul din amicii d-lul Costică.</p>
<p>Văzând că lacheul cu livreaua voia să fie discret, cu orice preț, Dimitrie îi răspunse:</p>
<p>- Vei spune stăpânului tău că întâmplarea d-lul Costică n-a avut rezultate grave, și că mâine, negreșit, va fi în stare să meargă ca să-i mulțumescă de interesul ce a binevoit a arăta pentru dânsul...... Ar trebui să-mi spui însă cine te-a trimis, ca să pot inștiința pe d. Costică.</p>
<p>— Este de prisos, zise lacheul; stăpânul meu voia numai să știe ce face d. Costică, și nu dorește ca acesta să afle că a trimișii la dânsul. Lacheul ieși apoi cu gravitate.</p>
<p>— Omul acesta este un sfinx în livre, zise Dimitrie!</p>
<p>— Nu, răspunse Elisa; î1 cunosc, și știu cine l-a trimis!. Acest om este primul lacheu al d-lui Bogatescu.</p>
<p>— Ești sigură, întrebă Dimitrie, că acest om este de la d. Bogatescu.</p>
<p>— L-am văzut adesea, odinioară, când acompania pe stăpânul său la teatru: trebuie chiar să mă fi recunoscut.</p>
<p>— Care să fie cauza că d. Bogatescu se interesează atât de mult de Costică, și pentru ce voește a ascunde că se interesează de dânsul?</p>
<p>— Suntem pe urma misterului, zise Elise. Dar ascultă, zise ea, băutura ordonată de medic începe a lucra asupra bolnavului nostru; Costică s-a mișcat; acum deschide ochii.</p>
<p>— Vorbește, zise Dimitrie, apropiindu-se de pat și ajutându-l să se scoale.</p>
<p>— Costică, deschise într-adevăr ochii, membrele sale înțepenite se destinseră puțin câte puțin; dar un fior general urmă nesimțirii din care ieșea. El privi pe Dimitrie și pe Elisa, fără a-i cunoaște. Apoi, după ce ridică capul și își întinse gâtul ca un om ce asculta niște sunete depărtate, el își luă capul între mâini cu un gest de disperare; ochii i se aprinseră și aruncai împrejurul lor flăcări arzătoare; apoi, ca cum ar da înapoi în fața unei apariții, se ascunse sub plapumă, și scoase două sau trei suspine grele care înăbușiră și făcură ne-nțelese cuvintele ce pronunțase.</p>
<p>— Trebuie să trimetem ca să se recheme medicul, zise Elisa; starea lui pare foarte gravă; sunt acum convinsă că s-a petrecut ceva extraordinar în timpulil de când s-a despărțit de noi.</p>
<p>Dimitrie începu și el a fi îngrijorat ca artista; pe jumătate aplecat pe patul bolnavului, el pândea momentul în care se va deștepta din leșinul său și va scăpa vreun cuvânt care să poată da pe față cauza misterioasă a crizei în prada căreia el era de două ore.</p>
<p>O nouă linguriță din băutură, pe care Elisa o turnă cu silă între buzele strânse ale bolnavului, aduse puțină liniște situației lui Costică; el ridică ochii asupra frumoasei sale păzitoare, și un surâs vag se preumbulă pe buzele lui. Apoi deodată, expresia feței sale, se schimbă din nou cu totul; el strânse cu putere mâinile artistei și zise:</p>
<p>— Tu!... Cum! .... Tu aci! .... În fine fusesem înșelat, Heleno! .... nu m-ai uitat. Ti-ai adus aminte, și ești lângă mine, aci în brațele mele, adăugă el cuprinzând și strângând cu putere talia Elisei, care, cu un semn, chemase pe Dimitrie lângă dânsa, spre a o ajuta a potoli delirul junelui.</p>
<p>Cu o voce tot plină de emoție, dar mai puțin convulsivă, șă a cărei cuvinte erau pline de note dezmierdătoare, Costică urmă:</p>
<p>— Oh! Heleno! . - . sărmana mea amică! ... Ai venit la timp....... Mai târziu nu mă mai vedeai, și aș fi murit fără să te văd..... În zadar; în zadar fericirea noastră nu se va realiza niciodată......Da, urmă el mai încetșor, și ca cum ar răspunde ființei imaginare căreia credea că vorbește, da, știu că mă iubești tot atât de mult pe cât te iubesc și eu; ai voi să te lupți, precum am voit a mă lupta, și vei fi și tu învinsă ca mine.....acea femeie a jurat nenorocirea noastră, că se va implini.... Ea se va împlini, urmă Costică cu o voce mai tare, tot ca cum ar răspunde la niște întrebări. Cunosc pe acea femeie, îți zic; ea își va ajunge scopul, și va întrebuința orice mijloace spre a-l ajunge... Interesul ei cere ca să fim separați..... Ah! din prima zi, prevăzusem totul..... Influența ce are asupra acelui de la care depinde soarta mea nu se poate dărma, și nimic nu se va putea opune ei. Ei m-au condamnat, Heleno... Agonia mea a fost lungă și dureroasă..... dar sunt la capătul suferințelor mele.... Vederea ta va da putere curajului meu...... Ah! Heleno, bine ai făcut c-ai venit..... Vezi sunt cu minte... vei spune, acelora care m-au persecutat, că am murit fără ură.... fără mânie..... Cu toate acestea sunt june..... și este rău și crud, să mor atât de curând.... când soarele anului meu al douăzecilea este încă la miezul zilei.... Mai bine făceam de terminam mai de grabă, în loc de a-mi prelungi aceste torturi.... Să-ți înapoiez Heleno, tot ce am de la tine.... toate acele încântătoare suvenire ce mi-ai dat în zilele acelei trecute fericiri, care trebuie să înceteze... - Scrisorile tale mai ales, ia-le înapoi...... De s-ar găsi aci, după moartea-mi, inamica mea ar putea face din ele arme în contra-ți.</p>
<p>Și Costică scoase de sub pernă o mică cutie de anin pe care o dădu Elisei, care consimți a o primi, după un semn ce îl făcuse Dimitrie.</p>
<p>— Trebuie neapărat să rechemăm medicul, zise Elisa; delirul lui urmează, pulsul îi este aprins, el are fierbințeala frigurilor.</p>
<p>— Mă duc să chem pe portar, zise Dimitrie. Ieșind din cameră el intâlni pe portar care urca scările cu o jună fată, ce părea a fi prada unei emoțiuni violente.</p>
<p>— Domnule, zise portarul lui Dimitrie, iată o domnișoară, care dorește să-l vadă pe d-nul Costică.... I-am spus că nu-i va putea vorbi în acest moment, domnia ei a voit însă să se urce în camera lui; fiindcă sunteți amicul d-lul Costică veți ști mai bine decât mine, ce va fi de făcut.</p>
<p>— Bine, prietene, zise Dimitrie, aleargă la medic și vino negreșit, și îndată cu dânsul. Costică este mai rău.</p>
<p>— Ah! zise juna fată, repezindu-se în cameră, n-am fost înșelată, el este în pericol. Unde-i? Unde-i? strigă ea dând pe Dimitrie la o parte. Dar, la prima aruncătură do ochi prin cameră, ea văzu pe Costică cu capul plecat pe sânul Elisei și pe aceasta ținând încă în mâini cutioara de anin. Ridicând ochii, Costică întâlni pe acei ai junei fete. Un țipăt tare de mirare îi scăpă din gură; el respinse cu violență pe Elisa, și-și întinse brațele spre necunoscută strigând: Heleno! Heleno!</p>
  </div>
<div type="chapter" n="3">
<p>III</p>
<p>CONVORBIREA</p>
<p>Pentru înțelegerea acestei istorioare, vom conduce pe lectorii noștri la locuința D-lui Bogatescu, în care, în acea seară, era adunare. Erau nouă ore și jumătate, și un lung șir de trăsuri, care staționau în fața casei, indicau că o mulțime considerabilă de lume trebuia să fie în saloanele sale. Această serbare, care în adevăr, era ultima a sezonului, atrăsese fără îndoială pe toți amicii casei, și persoanele, care nu o frecventau regulat, veniseră pentru a se arăta, fie numai o oră, și spre a saluta pe d. Bogatescu și soția lui, care hotărâseră ca, îndată după închiderea salonului, să părăsească București, pentru a merge la o moșie ce aveau în județul Muscel. Această plecare trebuia să aibă loc după căsătoria domnișoarei Helena Averecscu, cu D. Mihail Sărăcescu, fanfaronul cel mal bine căutat din Capitală. Domnișora Averescu, fiica unui general cu acest nume, mort de mai mult timp rămăsese orfană foarte de timpuriu, și D. Bogatescu, amic vechi al defunctului general Averescu, fusese numit tutorele junei fete, pe care o lăsese intr-un pension până la epoca în care căsătoria ei îi permise de a o relua acasă. Helena Averescu avea șaisprezece ani și de dânsa mai ales, pentru a o defini, cu un cuvânt, s-ar fi putut zice, ca poetul latin: Mens blanda in corpore blando. Aceasta nu vătăma cu nimic pozițiunea ce ea avea în lume; fica generalului Averescu se considera totuși o moștenitoare, a cărei zestre era destul de considerabilă pentru a-i atrage o sumă de adoratori.</p>
<p>La primul ei pas in lumea oficială, iubită ca o fiică de bătrânul D. Bogatescu, Helena, în timpul primelor zile ale șederii sale în casa lui, fusese totdeauna tratată foarte rece de soția tutorelui ei, care, în cele mai mici detalii ale vieții private, părea că avea de datorie să-i arate antipatia ei, și era un de teribil antipatia doamnei Bogatescu. Urmarea acestei istorii va arăta, în toată goliciunea lui, caracterul acestei femei, una din acele creaturi fatale, venite pe lume pentru a sfărma destinele acelora care le înconjoară, și a căror mână nu se poate atinge vreodată fără ca să nu rănească inima. Cu toate acestea, după o lună, manierele D-nei Bogatescu se schimbaseră cu desăvârșire în modul de a trăi cu juna orfană, care opusese întodeauna o blândețe angelică asprimilor de tot felul cu care o trata soția tutorelui el.</p>
<p>Această metamorfoză, care nu se îndeplinise decât după ce trecuse prin toate nuanțele necesare unei tranzițiuni care trebuia să facă a se crede la sinceritatea acestei pocăinți, puse tosuși în mirare pe Helena; ea nu întârzie însă a ghici adevăratul ei motiv, și ziua în care făcu această descoperire fu ziua în care ea observă că d. Mihail Săracescu, rudă cu d-na Bogatescu, și care devenise un intim al casei de la căsătoria tutorelui ei, o înconjură de tot felul de îngrijiri. Helena, pentru motive ce se vor cunoaște în curând nu făcu nici o atențiune îngrijirilor cărora era obiectul din partea junelui Sărăcescu, și această răceală și neconsiderare îndoiră afecțiunea și dezmierdările materne dar ipocrite ale doamnei Bogatescu, a cărei scop era de a forma o căsătorie între ambii juni. De aceea, ea procură protejatului ei toate mediile posibile pentru a ajunge la conchista epitropitei soțului ei; drept vorbind, ca comerț, era aci o speculație excelentă pentru d. Sărăcescu, căruia în curând, nu era să-i rămâie drept avere decât numai fanfaronada lui unică în felul ei. Era dar, desigur, o înțelegere între d-na Bogatescu și junele Sărăcescu a cărui ingrijiri și îndatoriri deveneau din ce în ce mai semnificative în ochii Helenei, deși dânsa nu lua nimic în considerare. Cu toate acestea oarecare zgomote ce circulau într-un mod vag împrejurul ei, câteva cuvinte indiscrete ce-i spuseră femei și fete june cu care avea cunoștință, și mai mult încă aparențele de fidanțat primit, ce-și lua d. Sărăcescu, cu un mare aer plin de sinceritate, luminară pe Helena care totdeauna resimțise o aversiune instinctivă pentru acest june și supărător personaj, și într-o zi ea înștiință pe tutorele ei despre cele ce se petreceau. D. Bogatescu reasigură pe juna copilă, încredințănd-o că toate aceste zgomote n-aveau nicio bază serioasă, că misiunea-i de tutore îi dicta ca să nu i se impuie nimic sentmentelor ei, și că putea fi liniștită.</p>
<p>Dar fiindcă stăruințele lui Mihail se repetară, și că într-o seară,în mijlocul unei adunări numeroase, Helena îl văzu primind felicitațiuni ce i se adresau relativ la viitoarea lui căsătorie, juna fată deveni și mai îngrijată, și presimți că avea să susție o luptă teribilă în contra influenței care proteja pe d. Sărăcescu, și care îl menținea în impertinentele sale speranțe. O a doua convorbire ce avu cu tutorele ei autoriză și mări temerile ei. D. Bogatescu își schimbă deodată sistemul, și la primele cuvinte ale Helenei asupra d-lui Sărăcescu el îi răspunse că o epitopsită trebuie să asculte ca o fiică, și să se supuie pe deplin hotărârilor omului pe care legea îl dă ca tată. Fără însă a preciza ceva, d. Bogatescu dete Helenei a înțelege că, în toate cazurile, făcea rău să respingă o unire foarte onorabilă ce părea a dori d. Sărăcescu; și după aceasta, tutorele făcu asupra junelui un portret din cele mai avantajoase..</p>
<p>Pe când Helena, înfricoșată de această schimbare se se manifestase în spiritul tutorelui ei, combătea cu toată forța ce-i da repulsiunea ce resimțea pentru d. Sărăcescu; pe când ea încerca chiar de a aminti cu sfială, și cu cuvinte alese și proprii în asemenea împrejurare, că inima ei nu-i mai aparținea, și că era dată altuia de mult încă: „Aceluia pe care îl cunoști" adăugase ea, mai încetișor, văzând norii de mânie, ce se urcau pe fața tutorelui ei; acesta, drept răspuns, la toate rugămințile stăruitoare ale ei și cu toate lacrimile care o înecau îi zise cu mânie:</p>
<p>— Lasă-mă în pace, aceste afaceri nu mă privesc, soția mea s-a însărcinat cu viitorul tău, știi bine cât îi ești de scumpă, și ai fi o ingrată, dacă ai recunoaște atât de rău îngrijirile cu care te înconjoară.</p>
<p>Helena plecă capul, ea rămase singură spre a se lupta în contra destinului ei.</p>
<p>Chiar a doua zi, puțin nainte de seară, după o convorbire ce avusese cu soțul ei, doamna Bogatescu anunță Helenei că d. Mihail Sărăcescu o ceruse în căsătorie și fiindcă această căsătorie era mai presus de toate dorințele și convenințele d. Bogatescu răspunsese junelui că primea cererea în numele epiropisitei sale, și că va face astfel ca să scurteze întârzierea formalităților, pentru ca căsătoria să se poată face nainte de plecarea lor la țară.</p>
<p>D. Sărăcescu, din parte-i sigur de promisiunea d-lui Bogatescu, și proteja de soția acestuia, se ocupă de Helena cu mai multă stăruință decât totdeauna. În toate zilele îi zicea cuvinte galante, îi aduna buchete, îi dedica poezii, ceea ce făcea pe Helena și mai nefericită. Dar, văzând că o lupta pe față, ar fi fără folos în contra acelora care voiau să impună opiniunii sale, Helena părea a fi luat o hotărâre, și deveni mai liniștită; însă era acea liniște amăgitoare, sub care se ascunde o hotărâre nestrămutată.</p>
<p>Această resemnațiune aparentă a Helenei, înloc de a satisface pe d-na Bogatescu, o îngrija din contra, precum îngrijea din partea-i pe d. Sărăcescu, care nu se inșelase niciodată asupra naturii sentimentelor ce inspira Helenei, dar el nu se înfricoșa de dânsele; căci pentru dânsul, chestiunea de interes era mult mai presus de chestiunea conștinței. Numai, precum am zis-o, atitudinea Helenei în timpul preparativelor acestei căsătorii, a cărei celebrare se grăbea, dădea aprehensiuni vagi lui Mihail. cu acea presimțire ce se dobândește în oricare ocaziune, i se părea că grave evenimente o să se ridice între el și juna fată, și că acele evenimente o să nimicească toate speranțele sale de vanitate și de avere. El își arătă temerile protectoarei sale, d-nei Bogatescu.</p>
<p>— Ia lasă, Mihalache! Îi răspunse d-na Bogatescu; nu ești rațional, și temerile d-tale sunt copilării! Căsătoria d-tale este hotărâta, epoca celebrării ei este fixată, ea se va împlini; cine o va putea opri? Voința Helenei este fără putere, și ea a înțeles aceasta, deoarece s-a supus dorințelor tutorelui ei, care, o știi, nu face decât ceea ce voiesc.</p>
<p>— Dar, doamnă, răspunse Mihalache, domnișoara Helena nu mă iubește; și acea resemnațiune de care îmi vorbești este poate încă ceva mai periculos pentru mine decât o o rezistență decisă. Am studiat caracterul acestei june fete, și mi se pare a fi observat că cunoaște la un grad foarte înalt știința dismilațiunii, care, la femei, și cu deosebire la naturile filosofice, atinge totdeauna proporțiunile geniului.</p>
<p>— dar în fine, ce cochizi? Și la ce tind toate cuvintele d-tale? </p>
<p>— Conchid, doamnă, răspunse Mihalache, că epitropisita d-tale are în capii vreun proiect al cărui rezultat nu va izbucni decat în momentul în care nu-l vom mai putea conjura..... Și, de trebui să vă spun totul, cred că această antipatie ce domnișoara Helena are în contră-mi izvorăște din stima ce ea resimte pentru un altul.</p>
<p>— Ce poate întemeia o asemenea bănuială! zise doamna Bogateseu.</p>
<p>— Nu dați cuvintelor mele un alt sens decât acela ce au în realitate, doamnă, răspunse Mihalache. Am vă repet, bănuieli, dar curat morale. Numai, experiența ce în alte ocaziuni, am putut face în asemenea împrejurări, m-ar face să afirm că încă și astăzi am dreptate în presimțirile mele, trebuie să am, un rival! Dar unde-i? Cine e el? Iată ceea ce nu știu, și ceea ce nici voiesc să știu, adăugă Mihalache, închinându-se naintea d-nei Bogatescu cu un surâs afectat.</p>
<p>— Și când ai avea dreptate în bănuielile d-tale curioase și nejustificate, zise d-na Bogătescu, aceasta ar schimba oare hotărârile d-tale? Ce mai lucru! Vreun amor de pension; mai puțin încă, o fantezie imaginară, vreo idilă de acelea care înfloresc în inima adolescenților! Fie-i oare gelos de un ideal vag?</p>
<p>Mihalache surâse cu un aer de îndoială, și aruncă asupra d-nei Bogatescu o privire care păru a o mira.</p>
<p>— Mai puține ocoliri, domnule! zise ea, și fără a mai întârzia vino-ți la scop; ce știi despre domnișoara Helena?</p>
<p>— N-am nimic de adăugat la cele ce am zis, răspunse Mihalache; și după ce salută cu umilință pe doamna Bogatescu, el ieși.</p>
<p>— Ce înseamnă aceasta? zise d-na Bogatescu; și trase clopoțelul ca să vie una din femeile ei.</p>
<p>— Tinco, îi zise ea, roagă pe domnișoara Helena să vie la mine.</p>
<p>După cinci minute, servitoarea se întoarse:</p>
<p>— Domnișoara a ieșit, zise ea.</p>
<p>— A ieșit! zise d-na Bogatescu. Singură, ciudat lucru! Tocmai în momentul când trebuia să intre în salon! Ce va să zică asta? Și în prada unei îngrijiri crescânde, ea se îndreptă spre camera soțului ei.</p>
  </div>
<div type="chapter" n="4">
<p>IV</p>
<p>INTRIGA</p>
<p>Pe când d-na Bogatescu își părăsea apartamentul spre a se duce la socțul ei, un servitor occupat cu niște prăjituri pentru acea seară, o zări când bătea la ușa cabinetului d-lul Bogatescu.</p>
<p>— Cuconu nu este acasă, zise servitorul închinîndu-se adânc înnaintea stăpânei sele.</p>
<p>Ea se opri un moment surprinsă ; apoi auzind zgomot în camera în care se pregătea a intra, ea zise servitorului:</p>
<p>— Boeru s-a întors; îl aud vorbind.</p>
<p>— Cuconu este într-adever acasă, zise servitorul puțin încurcat; dar dorește a fi singur, el a ordonat să nu intre nimeni.</p>
<p>Doamna Bogatescu lovi cu piciorul parchetul, cu o nerăbdare care nu era să întârzie a deveni mânie; dar două sau trei minute de gândire rece potoliră fizionomia-i mânioasă. Ea părăsi dar anticamera zicând servitorului soțului ei:</p>
<p>— Să vii ca să mă înștiințezi, îndată ce boeru va fi liber.</p>
<p>— Ce va să zică aceasta? murmură ea încetișor; d. Bogatescu închis în camera lui, în convorbire secretă cu primul să lacheu, căci el era într-adevăr; i-am recunoscut vocea; și sunt sigură că am auzit pronunțându-se numele de Costică.... Ce vor fi vorbind oare de dânsul? E ceva ce mi se ascunde, desigur...... Dar vreau să știu tot, adăugă d-na Bogatescu cu un gest și un accent de hotărâre suverană...... Și, ieșind din camera ei cu pași discreți, ea profită de dispozițiunea apartamentului, ajunse prin coridoare la o a doua ușă care da în cabinetul în care soțul ei era, precum presupusese, în convorbire cu primul său lacheu. Pe vârful picioarelor rezemând capul de ușa cabinetului, privind cu ochii pretutindeni și ascultând cu urechile, d-na Bogatescu n-auzi mai întâi decât voci indistincte și cuvinte descusute a căror sens nu-l putea înțelege. Numai din timp în timp auzea un nume care îndoia curiozitatea ei; și după cinci minute, deși acei care vorbeau nu-și ridicaseră vocea, d-na Bogatescu, deja deprinsă, nu pierdu niciunul din cuvintele lor.</p>
<p>— Ha! Ha! zise ea, auzind pe soțul ei care vorbea lacheului..... Mihail nu s-a înșelat, se conspiră...... în contra mea;.... Dar nainte de o oră, voi fi stabilit o contramină.</p>
<p>— Cel mai mare secret și cele mai mari precauțiuni, zicea d-nu Bogatescu;..... ca nimeni din lume să nu poată afla ceea ce am de gând!</p>
<p>— Fiți liniștit, boerule, răspunse George, bătrânul servitor, dacă nu trebuie decât discrețiune și prudență pentru ca lucrul să poată reuși, suntem siguri de victorie.</p>
<p>— Așadar, astă-seară..... după ce toată lumea va fi plecat...... îmi vei aduce o birjă în colțul străzii.</p>
<p>— Totul va fi pregătit, boerule; numai fiindcă ora, în care lumea are să vină, se apropie, și că nu vă voi mai putea vorbi în tot timpul serii..... cred că ați face bine să-mi dați acum epistola ce trebuie să duc..... 0 voi duce numaidecât însumi la adresa eă, și voi avea la moment un răspuns sigur.</p>
<p>— Al dreptate, zise d. Bogatescu, voi scrie acea epistolă, și ți-o voi încredința.</p>
<p>Se făcu atunci un moment de tăcere, în timpul căruia d-na Bogatescu nu auzi decât zgomotul unui condei care zgâria pe hârtie</p>
<p>— Cui scrie soțul meu? gândea ea, a cărei impaciență și curiozitate, de o potrivită iritare, ajungeau gradat la cel mai înalt grad, ..... Am sosit prea târziu, zise ea bătând din picior cu pericolul de a trăda prezența ei, mi-ar trebui cel puțin două ore pentru a înțelege ceva din aceste bucăți de conversație de am auzit. Cuvântul acestei enigme misterioase trebuie să fie în acea epistolă.... ce are s-o ducă George...... Oh! acea epistolă, trebuie s-o am..... Dar cum s-o dobândesc?</p>
<p>Auzind deschizându-se ușa opusă aceleia la care era la pândă, d-na Bogatescu presupuse că servitorul soțului ei ieșise, și că acesta era singur. Spre a fi mai sigură, ea se uită prin broasca ușii, și zări pe d. Bogatescu, care era într-adevăr singur, șezând în fața unei mese, cu capul între mâini, și care luase o atitudine meditativă și dezolată. Deodată el se sculă, și se lovi pe frunte zicând:</p>
<p>— Sărman copil!.... sărman copilă! Dumnezeul meu!.... dumnezeuld meu!....</p>
<p>— Haide, zise d-na Bogatescu, âncă o reacțiune ce voi avea a combate.....Din fericire seara de astăzi îmi oferă mediile pentru aceasta. Dar soțul meu a luat o hotărâre..... el spune numai cuvinte... el are să facă fapte de astă-dată... Să ne ferim.... Și mai întâi acea epistolă.... trebuie cu orice chip s-o am.</p>
<p>Tot atât de încetișor precum venise, d-na Bogatescu se retrase în apartamentele sale. Trecând prin anticameră, ea regăsi pe servitorul care puțin mai nainte o oprise de-a intra a sociul el.</p>
<p>— George e aci? întrebă ea.</p>
<p>— Cred că da, cuconiță, se pregătește să plece; Boerul îl trimite undeva.</p>
<p>— Îi vei spune să vie pe la mine nainte de-a pleca; am să-i zic ceva.</p>
<p>— Bine cuconiță, zise servitorul închinându-se.</p>
<p>— După ce reintră în camera ei, d-na Bogatescu se așeză pe un fotoliu, inaintea unei mesicioare și scrise în grabă un bilet modistei sale.</p>
<p>— M-ați chemat cuconiță? zise George intrând.</p>
<p>— Ah! Tu ești George, zise d-na Bogatescu. Pleci pentru vreo afacere a boerulul.</p>
<p>— Da, cuconiță.</p>
<p>D-na Bogatescu aruncă o privire repede spre a vedea daca cumva servitorul soțului ei n-avea în mâini acea faimoasă epistolă, care o îngrijea atât de mult</p>
<p>George avea mâinile goale?</p>
<p>— Mergi departe, George?</p>
<p>— La banchierul cuconului.</p>
<p>— Ah! În strada Carol I..... Minunat...... Am o epistolă foarte grabnică pentru modista mea care șede în podul Mogoșoaei.... o vei duce în același timp.</p>
<p>— Bucuros, cuconiță, răspunse George stăpânei sele, care-i dete ce scrisese.</p>
<p>— Pleacă, zise ea.</p>
<p>Când d-na Bogatescu rămase singură, ea sună și Tinca alergă.</p>
<p>—Tinco, îi zise ea, ascultă bine aceea ce voiesc a-ți zice.... Să te îmbraci, și să fii gata în anticameră, ca cum ai voi să mergi undeva. În cinci minute, vei vedea pe rândașul Stan care se va găti să plece. El va avea să ducă două epistole..... Îi vei spune că te duci spre doamna Bălașa, și că dacă însărcinările cea are sunt în aceeași parte, le poți îndeplini tu..... Stan e cam leneș și va primi bucuros să profite de ocaziune, vei lua scrisorile ce are.... Vei pleca, și te vei întoarce peste o oră aducându-mi ambele epistole.... Pleacă... fii discretă... Știi că sunt bună.</p>
<p>Tinca era o fată inteligintă... un fel din acelea șubrede viclene care funcționează în vechiul repertoriu ca roluri de viclenie și perfidie.... Ea nu făcu nicio obiecțiune.... și se puse la postul ei.....Dupe ce se depărți de dânsa, d-na Bogatescu sună cu voiciune.</p>
<p>Rândașul Stan se prezintă.</p>
<p>— Chemați pe cineva cuconiță?</p>
<p>— Da.... George a plecat?</p>
<p>— Nu încă cuconiță; el pune la cale cele trebuitoare în sala de mâncare... Dar va pleca îndată.</p>
<p>— Recheamă-l... zise d-na Bogatescu.... Am să-i spun ceva... te vei întoarce cu el.</p>
<p>Două secunde dupe aceea, ambii servitori intră la stăpâna lor.</p>
<p>— George, zise d-na Bogatescu lacheului soțului ei... am uitat să pun numărul casei de la modista mea. Ea e de curând venită în București și n-ai fost niciodată la dânsa, n-ai fi putut s-o nimerești. Înapoiază-mi epistola ca să pun numărul casei.</p>
<p>George scoase machinalmente două epistole din buzunarul său... pe aceea a stăpânei sale și pe aceea a stăpânului său. D-na Bogatescu luă un condei și adăugă numărul, pe care nu-l pusese înadins spre a avea un pretext de-a rechema pe George.</p>
<p>Această lacună îndeplinită, ea redete epistola servitoului; dar, dândui-o în mână, ea își aruncă privirea asupra pendulului care însemna nouă ore.</p>
<p>— Ah! zise ea... ce târziu e!</p>
<p>— Toată lumea are să vie.</p>
<p>— Sunt deja trăsuri în curte, zise George.</p>
<p>— Dar cuconul este în salon.</p>
<p>— Bine că-mi adusei aminte, George, zise d-na Bogatescu... nu poți pleca acum. Trebuie să priveghezi sala de mâncare;... mai deunăzi serviciul a fost foarte rău făcut, pentru că nu erai acasă.... Trebuie neapărat să rămâi... Epistola mea nu e așa grabnică; o vei duce mâine.</p>
<p>— Dar cuconul... mi-a recomandat cu deosebire epistola către bancherul său.... Ea tratează despre o afacere bănească, care nu suferă întârziere, mi-a zis cuconul....</p>
<p>— Atunci, e altceva... zise d-na Bogatescu. Dacă această epistolă este importantă, trebuie dusă fără întârziere.</p>
<p>— Dar Stan... care este mai puțin trebuincios decât tine acum, poate să îndeplinească aceste însărcinări:... dă-i ambele epistole.</p>
<p>Stan se arătă supărat.</p>
<p>George se gândi un moment; dar nebănuind cursa în care voia să-l facă să cadă, și neavând nicio obiecțiune de făcut pentru a nu asculta pe stăpâna sa, el îi răspunse că va face precum ordonă.</p>
<p>Într-adevăr... ieșind, el încredință ambele epistole lui Stan, dar dându-i pe aceea a d-lul Bogatescu pe care i-o arătă cu deosebire, George zise camaradului său:</p>
<p>— Aceasta epistolă nu mi-a dat-o cuconul... ci d. Sărăcescu m-a însărcinat să o dau la adresa ei.... Este bacșiș bun, îl vom împărți.... Pleacă curând.</p>
<p>— Frumos zic, zise Stan, luând scrisorile, d. Mihail, nu se sinchisește de fel... se vede curat că în curând va fi al casei.</p>
<p>— Nu încă... zise George aparte.</p>
<p>— Ce! zise Stan.</p>
<p>George se făcu că n-aude și se îndreptă spre sufragerie.</p>
<p>— E un timp afurisit... murmură Stan.... aș prefera să rămăn acasă, decât să mă ud de ploaie.... Afurisitul de George, n-a așteptat să-i spună cuconița de două ori, spre a se descărca de însărcinările sele în spinarea mea.</p>
<p>— Ce ești supărat Stane? zise Tinca, care-l aștepta.</p>
<p>— N-am nimic, mă duc la celălalt capăt al Bucureștilor.</p>
<p>— Și eu asemenea, zise Tinca.</p>
<p>— Ah! și tu.... În ce loc?</p>
<p>— Ce-ți pasă?... Pare că te văd alergând, leneșule... -Nu cumva ai vrea să-mi dai vreo belea;... dar să știi că plec numai pentru mine și că nu mă însărcinez cu datoriile tale.</p>
<p>— Nu-ți cer nimic, zise Stan, punându-și pălăria de livrea... Bună seara, zise el.</p>
<p>— Ei, mai așteaptă puțin, pentru că pleci... să mă acompaniezi până la podul gârlei... Mă tem în acele strade pustii.</p>
<p>— Mergi dincolo de Dâmbovița?</p>
<p>- Da, mă duc spre Doamna Balașa.</p>
<p>— Atunci te voi acompania până acolo, merg și eu în acea parte.</p>
<p>— Pentru ce? zise Tinca.</p>
<p>— Am să duc două epistole.</p>
<p>— Ah! zise Tinca... dacă sunt numai epistole și dacă vrei să rămâi acasă, mă însărcinez și le duc eu... Credeam că este vreun pachet.</p>
<p>— Nu glumești, zise Stan.... ai fi atât de bună, sunt foarte obosit, și mă vei îndatora... dar nu cumva să le uiți.</p>
<p>— Fii pe pace, răspunse vicleana fată, care avea deja cele două epistole în buzunar și plecase fără zăbavă.</p>
<p>— Nu-mi pare rău c-am scăpat de alergătură murmură Stan..... dar.... fiindcă îndrăcitul de George, dacă ar ști că n-am îndeplinit însu-mi însărcinarea, ar face zgomot, mâ duc în acest timp să țin de urât vătafului.</p>
<p>Cât despre Tinca, ea își făcuse, din partea-i, această reflecție că dacă d-na Bogatescu părea a ține atât de mult de-a avea în mâini epistolele pentru care jucase comedia ce am istorisit, ea n-ar fi mânioasă ca aceste epistole... sau mai bine această epistolă, căci nu era decât una interesantă, să i se dea la moment, în loc de a o primi după o oră numai;... prin urmare foarte încântată de mica-i logică... Tinca se duse cu discrețiune să bată la ușa stăpânei sale, care se pregătea să intre în salon.</p>
<p>— Am scrisorile, cuconiță, zise servitoarea d-nei Bogatescu... Ea luă ambele bilete, și zise Tincăi... Prea bine, pleacă acum... Ah!... apropo, domnișoara Helena trebuie să se fi întors, înștiințiaz-o că o aștept spre a intra în salon.</p>
<p>Domnișoara Helena nu s-a reîntors, doamnă, zise o voce la spatele d-nei Bogatescu.</p>
<p>Ea se întoarse, și se află în fața lui Mihail Sărăcescu care urmă:</p>
<p>Domnișoara Helena a ieșit de două ore și nu s-a întors încă, dar dacă doriți a o vedea... vă pot spune locul unde o veți găsi negreșit.</p>
<p>Ce vrei să zici?</p>
<p>Voiesc să zic, doamnă... că acum bănuielile mele sunt bazate pe probe. Există un mister ce nu cunoaștem, dar sunt pe urma lui.... și peste puțin îi vom avea cheia...</p>
<p>Acea cheie, zise d-na Bogatescu, scoțând din buzunar epistola soțului ei pe care i-o dase Tinca; acea cheie, iat-o, —domnule Sărăcescu— și eu am luat precauțiunile mele. Să intri după o oră în budoarul cel mic albastru. Te voi aștepta să vorbim. Acum, trebuie să intru în salon... Dă-mi te rog brațul.</p>
  </div>
<div type="chapter" n="5">
<p>V</p>
<p>>>REGINA MODEI</p>
<p>Doamna Bogatescu, n-avu decât a apărea pentru a excita admirațiunea generală, și cu toate acestea toate persoanele care asistau la serată o cunoșteau de mult și o văzuseră deja de mai multe ori într-una de acele strălucitoare toalete în care frumusețea ei totuși la toți și pretutindenea face să nască, ca din instinct, acea admirație spontană care se exprimă prin privire sau prin cuvânt. D-na Bogatescu avea douăzeci și cinci de ani, vârstă în care toate frumusețile femeii au atins completa lor dezvoltare; ea era de o talie de mijloc, ca Venus, Cleopatra, Nais, ca toate femeile care o dată cu nașterea au primit de la cer coroana frumuseții; figura ei era de acelea care de desfid știința celui mai renumit fizionomist: o analiză absolută asupra ei era imposibilă, atât era de nobilă, acea figură ageră a reflecta metamorfozele de sentiment care, fără tranzacțiune, se operau în spiritul d-nei Bogatescu. Observațiunea cea mai stăruitoare trebuie dar, todeauna, să nu reușească, și nu putea prin urmare obține decât rezultatele relative examinând liniile enigmatice ale acestei figuri, aci liniștită și dulce ca aceea a unui copil care nu cunoscuse nimic din lucrurile vieții; aci agitată și colorată de acea purpură care din inimă se urcă pe fruntea unei june fete ce se află sub impresiunea primului ei vis de amor, aci sălbatică, înfocată și îngrijată, ca masca ladiei Macbeth.</p>
<p>În momentul în care d-na Bogatescu intrase în salonul ei, unde erau adunate cele mai frumoase femei din București, cele mal bogate flori din parterul aristocrației, figura ei exprima mulțumirea și liniștea în întregimea lor cea mai completă; fruntea-i lucioasă se deosebea, ca o bucată de marmură în mijlocul undelor de abanos ale părului ei, ornat într-un mod armonios de flori roșii ca sângele, gâtul ei splendid, și care s-ar fi zis că e sculptat de toate dălțile grației, lupta în albețe și frumusețe cu strălucitoarele mărgăritare albe ce-l înconjurau. Rochia el de catifea verde ca smaraldul, era tăiată într-un mod maiestuos și elegant, și toată această toalet, care, cu toate acestea, fusese improvizată în mijlocul unor mari griji de spirit, atesta, la d-na Bogatescu, o știință admirabilă despre arta de a se îmbrăca, cu gust. E adevărat că nicio femeie din lume nu știa, ca dânsa, de la prima vedere, să prevadă succesul sau căderea cutăreia sau cutăreia invențiuni noi a industriei pariziene, D-na Bogatescu avea în această privință instincte sublime, și era consultată de toate femeile cu care se cunoștea, ca un profet al modei, care nu se poate înșela. Ea, acompaniată de d. Mihalache Sărăcescu, care părea prea preocupat, trecuse prin salonul de conversațiune în care un grup de juni, viitori diplomați, se ocupau cu mare zgomot de politică.... de operă.... În acel moment acești domni vorbeau de reîntoarcerea artistei noastre Elisa. D-na Bogatescu auzi un nume care o atrase spre grupă. Ea rugă pe Mihail să o părăsească....</p>
<p>— Du-te de mă așteaptă unde ți-am spus, la zece ore,în salonul cel mic albastru, îi zise ea, apoi, luând la braț pe o damă din amicele sale D-na Bogatescu se apropie cu o foarte mare indiferență de grupa unde se vorbea de d-șoara Elisa, acea artistă, a cărei talent zăpăcea pe toți leonii Iașilor.</p>
<p>— De cine vorbiți d-le Avutescu! zise d-na Bogatescu, unuia din juni.</p>
<p>— Vorbim de Elisa, artista, pe care d. Fumurescu, într-un lirism, care trebuie să aibă creo cauză secretă, cuteză a o compara cu mai multe celebrități.</p>
<p>— Oh! zise d-ul Avutescu.... d-nu Fumiirescu posedă geniul exagerațiunii.</p>
<p>— Voi observa D-lui Avutescu că nu impui opiniunile mele, zise d-nu Fumurescu, domnișoara Elisa, de care vorbim, este o artistă de un talent remarcabil dotată de minune de natură, ea are geniul artei sale. Niciuna n-a înțeles până acum, atât de bine, și n-a exprimat întocmai poezia artei, deși s-au aruncat munți de lauri la picioarele mai multor din rivalele ei, care sunt nulități pe lângă ea.</p>
<p>— Compui un adevărat foileton, scumpul meu, zise d. Avutescu. Elisa d-tale are,într-adevăr, oarecare talent, nu zic ba, dar acesta nu o va împiedica de a rămâne toată viața ei în al treilea rang al profesiunii ce a îmbrățișat.</p>
<p>— Ascultați, vă rog, zise un june ce se apropia, cum d. Avutescu întrebuințează paradoxul.</p>
<p>— Ah! Și ce mai poftiți?</p>
<p>—- Vă voi spune aceasta la supeu, răspunse D. Avutescu, arătând printr-un gest aproape imperceptibil, că era jenat de prezența D-nei Bogatescu și amicei sale. D-na Bogatescu observă că prezența ei era un obstacol la dezvoltarea opiniunii d-lui Avutescu asupra d-rei Elisa, și fiindcă această conversațiune putea avea oarecare interes pentru dânsa, nu voi s-o întrerupă; și, trăgând la oarecare distanță pe dama care o acompania, și cu care angajase o conversațiune fără interes, ea putu auzi tot ce vorbeau junii obișnuiți ai stalelor de la teatru.</p>
<p>— Pentru ce Elisa nu e o adevărată artistă scumpul meu Avutescu? Cred că nu-i lipsește nimic spre a ajunge la reputațiunea ce merită și pe care ar poseda-o deja, decă ar fi scutită de coteriile culiselor și de injustiția care e deviza domnilor cavaleri ce scriu foiletoane.</p>
<p>— După cum văd, scumpul meu Fumurescu, ai pasiune de acea jună, răspunse d. Avutescu... Nu ești cel întâi, nu vei fi cel din urmă... Căci domnișoara Elisa are niște ochi care aprind inima din câte patru laturi, numai ea e o fată curioasă care privește focurile cu liniște... prin urmare fii prevenit; aceasta se numește virtute, eu zic că nu este decât ipocrizie..</p>
<p>— De ce nu admiță excepțiuni?</p>
<p>— Excepțiuni de felul acesta nu există sub cer, sub acela al teatrului mai ales, zise d. Avutescu... Totuși excepțiunile sunt totdeauna greșite... virtutea domnișoarei Elisa este poate un lucru la care ea se vede că nu ține atât de mult decât spre a mări prețul frumuseții sale; acea virtute este un fel de cursă.</p>
<p>— Din fericire acele Doamne nu vă pot auzi, zise d-nu Fumurescu privind pe d-na Bogatescu și pe amica ei, care vorbeau încet la o oarecare distanță.</p>
<p>— Dar scumpul meu Avutescu, zise d-nu Fumurescu, dacă te miri de simpatiile mele pentru Elisa, să-mi permiți a fi și eu surprins de atacurile tale în contra ei? Nu cumva este vreo răzbunare, amice?</p>
<p>— De ar fi una ca asta, s-ar ști... și n-aș tăgădui, zise d-nu Avutescu; n-am privit niciodată pe Elisa decât prin sticla lorgnonulul meu, și n-am văzut-o niciodată decât pe scenă... Eu nu prea o găsesc așa frumoasă.</p>
<p>— Lorgonul tău nu vede bine.</p>
<p>— Ea este într-adevăr încântătoare, zise o altă voce.</p>
<p>— Eu, zise altul, nu-mi pare rău că e virtuoasă în favoarea talentului ei.</p>
<p>— Avutescu este un șiret, zise la ureche un artist lui Fumurescu. El a fost nebun după Elisa un an întreg; i-a scris și subsemnat, volume de epistole, el a escaladat pentru dânsa vârfurile extravaganței; dar fără sinceritate, ci numai cu scopuri; poate pentru aceatsa Elisa l-a respins, căci îl plăcea, mi se pare..</p>
<p>— Elisa este o fată cu mult spirit: În ziua în care Avutescu s-a căsătorit cu nepoata d-lui Gândescu, Elisa a înapoiat toate epistolele sale, și ascultați-l acum, nu se știe pentru ce, arată în contra el hostilități nedemne de un om galant. Am fost încredințat că el abuzează de influența ce exercită într-un mare ziar, spre a înegri pe sărmana Elisa în foiletoane.</p>
<p>— Dar pentru ce?...</p>
<p>— Vanitate blezată, scumpul meu, iată tot.</p>
<p>— Se zice însă că el se închină la soția lui, acea frumoasă damă care nu de mult era aci.</p>
<p>— Că se inchină la soția lui, este adevărat... dar el urăște la culme pe artista Elisa; pentru că-i este necaz că ea s-a amorezat de un biet june, care n-are para chioară, pe când el e bogat, nobil, boer mare, și pentru că acel june i-a fost preferat.</p>
<p>— Dar aci este un roman întreg.</p>
<p>— Chiar așa.</p>
<p>— Într-adevăr, da, un romanț întreg, repetă artistul d-lui Fumurescu, și acel al Elisei are poate până acum zece volume. Numai astă dată, este de sperat că-i va face un deznodământ controlat și parafat de primar sau ajutorul său.... Iată cum am aflat aceasta... Nu de mult, a venit la noi acasă, spre a vizita pe una din rudele mele, care e bolnavă, vechiul meu amic, doctorul Economisescu. Fiindcă el este un om foarte cunoscut în oricare caz, foarte bogat în mici scandale de tot felul, angajez cu dânsul o conversație, de câte ori mi se prezintă ocazia; și fiindcă doctorul este indiscret, aflu adesea de la el lucruri foarte interesante.... Astă-dată, nu-mi dete timpul să-l întreb, și știind... căci al dracului doctor știe tot!... că mă ocupasem odinioară de Elisa... care este încântătoare, orice ar zice pizmătarețul de Avutescu... doctorul îmi spune la ureche secretul pe care întâmplarea i-l descoperise.... adică că Elisa este amorezată la nebunie de un biet băiat fără căpătâi, care locuiește în strada S... unde a fost să-l viziteze de două ori astăzi... căci acest biet băiat, un poet zice doctorul, este prada unor figuri cerebral care-l conduc repede la ultimu-i moment. Elisa s-a constituit îngerul său păzitor, și cu balsamurile medicine-i oferă și pe acele ale amorului ei... E un spectacol foarte încântător! mi-a zis doctorul... Dacă bolnavul se va însănătoși, el va lua de soție pe Elisa, și aceasta va fi de minune!... Iată romanul meu... ce găndești despre dânsul? Într-adevăr prea frumos! ziseră câțiva din asistenți, râzând. D-na Bogatescu nu da cea mai mică ascultare cuvintelor companioanei sale, și era din contra cu urechile îndreptate la cele ce se vorbeau în cercul în care d. Fumurescu, rău informat de bârfitorul să doctor, narase ceea ce spuseserăm.</p>
<p>— Să se mărite cu un poet! zise un june frumos, impiegat la o curte.. aceasta probează adeverul axiomei... Virtutea își găsește curând sau mai târziu răsplata... Așa i se cade Elise! Sunt de părerea lui Avutescu, nu-mi plac excepțiunile; Elisa e una din ele.... Dar unde-i Avutescu.</p>
<p>— Iată-l acolo în colț, citește o epistolă.</p>
<p>— O epistolă!... Aceasta e ceva scandalos!... Un ce fără nume!... Vreo epistolă de amor!... De față cu toată lumea din salon!... ce îndrăzneală! ... La trei pași de soția lui!... ce nepăsare!</p>
<p>Junele impiegat se apropie de d-nu Avutescu care sta, într-adever singur într-unul din colțurile salonului, și părea că citește cu mirare o epistolă ce ținea în mână.</p>
<p>— Scumpul meu, zise impiegatul, ești prea indiscret!... Asemenea lucruri nu se fac în public! Ce dracu!... citești vreo epistolă da amor! Dar... supăm împreună diseară cu toți acești domni; ne vei arăta semnătura. Deocamdată, vino de ascultă ce se narează acolo relativ la domnișoara Elisa... Tigroaica d-tale!</p>
<p>— Cum, ce se spune de dânsa? întrebă d-nu Avutescu.</p>
<p>În două cuvinte impiegatul îi istorisi cele ce se zisese de amicul d-lui Fumurescu.</p>
<p>D-nu Avutescu izbucni în râsete.</p>
<p>— Ah! Frumoasă întâmplare! zise el, e foarte plăcută! Bietul Fumurescu, este se vede, de o inocență primitivă, de crede aceasta!... Fii sigur! Domnișoara Elisa nu-i așa de neroadă; și iată ceva care ne face cunoscute frumoase lucruri despre dânsa! adăugă d-nu Avutescu, arătând epistola ce începuse a citi câteva minute mai nainte. Și el reîncepu a râde, frecându-și mâinile și murmurând cu jumătate de voce..... Doamne ce împrejurări vesele sunt și acestea.</p>
<p>— Ce ai, zise junele; de ai pus din întâmplare mâna pe vreun mic scandal, încredințează-mi primul cuvânt, sunt diplomat, voi ghici restul...</p>
<p>— Spune acestor domni să treacă în salonul cel mic de joc, vom fi mai liberi, și vă voi nara împrejurarea... Ah! sărmanul Fumuresc; ce supărare am să-i faci când voi face să dispară aureola ce aprinde pe fruntea acestei zeițe de teatru... Vezi, scumpul meu, urmă d-nu Avutescu, arătând epistola ce ținea în mână, cu acest nenorocit petic de hârtie, am cu ce înveseli Bucureștiul, mai mult de trei săptămâni; pleacă, te aștept în salonul cel mic.</p>
<p>— Domnilor, zise junele impiegat apropiindu-se de grupa care-i observase convorbirea ce avusese cu d-nu Avutescu, d-nu Avutescu voește să ne comunice un secret scandalos de prima ordine... el vă roagă să-l ascultați, și să repetați ceea ce vă va spune. Mi se pare că el dorește să răspândiți în public comunicația ce vă va face.</p>
<p>— Ce voește să ne spuie? întrebă d-nu Fumurescu.</p>
<p>— Ah! zise impiegatul, crede-mă, ar fi bine să n-auzi ceea ce are să spuie, căci mi se pare că Avutescu posedă în mâini cu ce să smulgă deodată paripile îngerului tău ceresc, domnișoara Elisa.</p>
<p>— Vreo minciună.....</p>
<p>— De fel, din contra, o probă autentică, subsemnată și închisă într-un plic!... armoriat, după cum mi săa părut... o epistolă în fine... căzută din buzunarul întâmplării, la picioarele amicului nostru Avutescu.</p>
<p>— Auzi, auzi, auzi, ziseră toți junii. Haidemt...</p>
<p>— Nu toți deodată, domnilor, unu după altu, și la distanță.</p>
<p>În același moment chiar, doamna Bogatescu, care asculta cu mai multă atențiune decat totdeauna, văzu că pendula de pe masă arăta zece ore, moment în care, precum am zis, trebuia să meargă la Mihail în budoarul cel mic albastru.</p>
<p>— Te părăsesc pentru un moment, zise ea companioanei sale, am să dau câteva ordine. Și traversă salonul cel mare.</p>
<p>— Ah! gândi ea, budoarul în care acești domni își dau rendez-vous nu este despărțit  de salonul de joc decât prin niște scânduri; voi putea auzi confidențele d-lui Avutescu asupra d-rei Elisa... și aceste confidențe îmi vor explica ceea ce epistola soțului meu, către acea domnișoară, ar putea avea de obscură.... Și pe când ducea machinalmente mâna spre locul unde pusese acea epistolă, d-na Bogatescu observă că epistola lipsea.</p>
<p>În acelaști moment în care d. Avutescu, d-nu Fumurescu și câțiva alți juni intrară în salonul de joc, d. Mihail Sărăcescu și d-na Bogatescu se întâlneau în budoarul albastru, în care, precum lectorii noștri își aduc negreșit aminte, el îi dăduse rendez-vous, pentru o explicațiune asupra Helenei.</p>
<p>— Ce ai doamnă? întreba Mihail pe d-na Bogatescu ; pari îngrijată, s-a întâmplat oare ceva neprevăzut în astă-seară? D-na Bogatescu părea, într-adevăr, că este într-o stare de agitațiune extraordinară, și trebuia ca emoțiunea ei să fie prea violentă, spre a se vedea cel puțin un indiciu despre dânsa pe figura ei, deprinsă la toate șiretlicurile disimulațiunii. Findcă ea nu răspunsese la chestiunea ce i se făcuse, Mihail o observă cu mai multă atențiune, și conchise că, desigur, se întâmplase ceva extraordinar, de vreme ce dânsa era într-o asemenea stare.</p>
<p>— Ei bine! Doamnă, zise el în fine, naintând un fotoliu d-nei Bogatescu, care dete a înțelege că voia a sta în picioare, să ședem și să convorbim. Ziceai că posedezi cheia misterului... Ei bine, să vedem, care e cuvântul?</p>
<p>— Mihail, zise d-na Bogatescu, precum ți-am spus de curând, aveam un adevăr în mâini, o epistolă care, desigur, ne putea lămuri asupra celor ce dorm a ști. Ar fi inutil să mă întrebi ce medii meprizabile de diplomație am întrebuințat spre a-mi procura acea epistolă. M-am compormis chiar în fața servitorilor mei... dar nu puteam face altfel.</p>
<p>— În fine, zise în scurt Mihail, ai acea epistolă, iată lucrul principal, s-o vedem.</p>
<p>— Acea epistolă n-o mai am.</p>
<p>— Ce fel!</p>
<p>— Da, răspunse d-na Bogatescu, n-o mai am. Am pierdut-o... nu știu cum... adineauri, când am căutat-o, n-am mai găsit-o unde o pusesem, n-am mai găsit-o... am pierdut-o.</p>
<p>— Nu se poate, zise Mihail, ea nu poate fi decât rătăcită, fără îndoială; ea se va regăsi. Dar puțin ne pasă; de la cine e acea epistolă? Ce conținea?... unde sutem,în fine?</p>
<p>— Acea epistolă era scrisă do soțul meu; ea era adresată domnișoarei Elisa, artista de la teatru.</p>
<p>Mihail surâse într-un mod foarte impertinent.</p>
<p>— Înțeleg acum agitațiunea d-tale, zise el; d-nu Bogatescu se zice că avea altădată mare slăbiciune de Elisa... De la căsătoria d-tale, părea că nu se mai gândește la dânsa; acum deodată își reamintește de dânsa,și aceasta supără amorul propriu al d-tale. Aceasta nu e însă decât un detaliu; să ne întoarcem la lucrurile serioase.</p>
<p>D-na Bogatescu dete din umeri, și privi pe Mihail cu un aer de dispreț perfect.</p>
<p>— Ei bine! urmă acesta; să vedem, doamnă, spune-mi te rog cu ce epistola soțului d-tale către domnișoara Elisa putea să ne fie folositoare în ceea ce voim să știm... Ce cuprindea acea epistolă?</p>
<p>— Nu știu, zise d-na Bogatescu.</p>
<p>— Ce fel!... n-ai citit-o?</p>
<p>— N-am avut timp; în momentul chiar în care o primisem, a trebuit să intru în salon spre a primi lumea ce sosea, și se vede că chiar în salon, am pierdut-o.</p>
<p>— Zici c-ai pierdut-o în salon, doamnă?</p>
<p>— Da, și acolo trebuie să fi fost găsită, astfel că ocaziunea de a afla secretul de dorim să cunoaștem ne-a scăpat.</p>
<p>— Mihail lovi din picior cu nerăbdare. Dar în fine, doamnă, zise el, ce s-a făcut acea epistolă? Trebuie căutată, cerută de va fi găsită de cineva. Și fiindcă ridicase vocea, d-na Bogatescu îl apucă de mână și îi zise:</p>
<p>— Vorbește mai încet, te rog; sunt aci, lângă noi, în salonul de joc, mai multe persoane care ne ascultă, și care s-au adunat spre a avea o conversațiune. Din ea vom putea trage poate câteva lamuriri, care vor înlocui pe acelea ce ar fi putut să ne procure epistola, pe care din nefericire am pierdut-o.</p>
<p>— Nu înțeleg ce vrei să zici; voi face însă precum voiești; să ascultăm dar, zise Mihail, apropiindu-se, ca d-na Bogatescu de despărțirea tapisată, care separa budoarul de salonul albastru.</p>
<p>— Ah! zise Mihail, d-nu Avutescu, Fumurescu și junele impiegat sunt și ei acolo... Trinitatea fatuității și a insolenței... Fii pe pace, doamnă, acești domni vor aupăra pe soțul d-tale, dacă vechile sale idei despre domnișoara Elisa se vor fi redeșteptat.</p>
<p>— Dar, zise o voce, ce înseamnă această adunare, ce avem să facem aci?</p>
<p>— D. Avutescu dorește să ne facă o comunicațiune.</p>
<p>— Ascultăm, ascultăm, răspnnsără deodată mai multe voci.</p>
<p>— Suntem oare singuri? zise D. Avutescu, vreau să zic prin aceasta dacă suntem numai noi și că nu e pericol de a fi auziți de vreo persoană a casei... Secretul meu e foarte important. Am văzut nu de mult pe Mihail Sărăcescu, care e sufletul d-nei Bogatescu, până ce va deveni soțul d-rei Helena sau a zestrei sale, plimbându-se prin salon și mă temeam să nu ne fi urmărit... Apropo, Domnilor care din d-voastră cunoaște originea acestui june, pe care noi, care mergem pretutindeni, nu l-am văzut nicăieri, nainte de a-l întâlni aci, după căsătoria d-lui Bogatescu? De unde a ieșit, de unde vine, ce face, unde merge, d. Sărăcescu?</p>
<p>— De une a ieșit sșiu eu, zise o voce; el a ieșit din Văcărești... unde s-ar întoarce dacă nu s-ar căsători cu epitropisita d-lui Bogatescu, o jună într-adevăr destul de frumoasă, și pe care soția lui o sacrifică junelui Sărăcescu, pentru cuvinte prea secrete ca să fie ghicite. Totuși, aceastp căsătorie nu este încă hotărâtă, d-nu Bogatescu n-a decis până acum nimic, în astă privință.</p>
<p>— Aceasta nu face nimic? zise d. Frumușescu. Nu știți că bătrânul n-are drept de vot în casa lui, și că soția lui îl conduce cum vrea?... Căsătoria va avea loc.... Dar ne depărtăm de chestiune. Domnule Avutescu, ai cuvântul.</p>
<p>Ascultând cele ce se zisese alături cu dânsul, Mihail și d. Bogatescu se priveau în tăcere, fără a schimba un singur cuvânt, dar nu fără a-și arăta prin priviri, gândurile ce-i agitau. Ascultăm diseră junii.</p>
<p>— Domnilor, zise d-nu Avutescu, nainte de a merge mai departe, două cuvinte de preambul, vă rog; am necesitate de consimțământul d-voastră pentru a reasigura susceptibilitatea mea, care are poate epiderma puțin sensibilă.</p>
<p>— Spune, ce mai voiești? zise d. Fumurescu. Știi Avutescule, că ne faci să râncezim într-un mod insuportabil cu amânările tale?</p>
<p>--El bine, zise Avutescu am să vă comunic o noutate puțin scandaloasă, o fac aceasta, pentru că între noi există într-un mod tacit o oarecare convențiune, ca de câte ori unul din noi va afla ceva curios, să înștiințeze, cu orice preț, și pe celilalți.</p>
<p>— Așa-i?...</p>
<p>— Iată;... urmez. De curând, din întâmplare... găsii în salonul din care am ieșit, o epistolă. Această epistolă era adresată unei persoane de care m-am interesat prea mult.... sigiliul era rupt... și împins de demonul curiozității, am citit-o; și astfel fără vouia-mi am aflat ceva care, se vede, trebuia se rămâie un secret... Ce ați fi făcut în locu-mi? Apelez la imparțialitatea domniilor voastre. N-am comis oare vreo nedelicateță? Spre a lumina mai bine pe judecătorii mei, voi adăuga că acea epistolă am găsit-o chiar în casa aceluia care a scris-o; iată faptul cel grav; acum, epistola, a cărei adresă am citit-o, este adresată d-rei Elisa: iată faptul atenuant. Pot trece nainte, și să măresc indiscrețiunea mea?</p>
<p>— Pe legea mea, zise o voce, ce-i făcut e făcut.... Dacă am fi todeauna prea delicați nu ne-am amuza niciodată, ai făcut cam rău de a ridica epistola; dar ea nu trebuie să fie pierdută.... Votez pentru divulgarea ei.</p>
<p>— Și eu... și eu, ziseră mai multe voci....</p>
<p>— O voiți, domnilor; ei bine, începu. Și d. Avutescu scoase din buzunar un bilet, pe care îl deschise cu îngrijire.</p>
<p>În timpul acestui dialog, d-na Bogatescu avuse necontenit privirea fixată asupra d-lui Sărăcescu; în momentul în care citirea epistolei pierdute fusese votată de grupa indiscretă, d-na Bogatescu apucă pe Mihail de mână, și o simți că tresărea.</p>
<p>— Ei bine? îi zise ea.</p>
<p>— Ei bine! răspunse el, vomă afla ceea ce voiam să aflăm de minune.</p>
<p>— Ce fel, zise d-na Bogatescu, nu m-ai înțeles? Sau mai bine nu voiești să mă înțelegi?</p>
<p>— Dar, doamnă, zise Mihail, ce vrei să zici?</p>
<p>— Ah! zise d-na Bogatescu cu un gest de indicibil dispreț, tare ești de cap în oarecare ocazii!</p>
<p>— Doamnă, zise Mihail, nu știu într-adevăr pentru ce....</p>
<p>— Nu știi..... așa-i..... Dar nu voiesc să dau pas prudenței d-tale, adăugă d-na Bogatescu, subliniind acest cuvânt prin accentul ce-i dădu; d. Avutescu a găsit epistola ce am pierdut; el are s-o citească amicilor săi.... Nu trebuie ca această lectură să aibă loc... Mă înțelegi?..... Nu?... Ei bine! Îți voi explica tot.... Trebuie să mergi la d-nu Avutescu, și să-i ceri acea epistolă. Înțelegi acum?</p>
<p>— Dar trebuie să mă gândesc nainte de a face aceasta.</p>
<p>— Ai avut destul timp ca să te gândești, domnule, a venit momentul în care trebuie să faci fapte, dacă ai intențiunea.... În curând va fi prea târziu.... Răspunde, ce hotărăști?</p>
<p>— Dar cel puțin, doamnă, dă-mi un consiliu cum trebuie să fac?... Nu cred că d. Avutescu va consimți să-mi înapoieze acea ecea epistolă, pe când lăsând-o a fi citită, fiindcă putem asculta de minune, vom ști cele ce voim să știm, cum vă spuneam adineauri.... Demarșa ce dorești să fac ar putea, din contra, să ne facă să pierdem această știință. D. Avutescu poate să refuze de a-mi înapoia acea epistolă, căci, în fine, n-am niciun caracter oficial ca să merg să i-o reclam.... El n-o va citi aci, dar o va citi aiurea. Examinați argumentele mele, și le veți găsi, doamnă, înțelepte și prudente.</p>
<p>— D-le Sărăcescu, zise d-na Bogatescu apropiindu-se de Mihail, cu ochii înflăcărați, cu buzele strânse și albe... d-le Sărăcescu, te temi, bine te am prețuit; mă voi duce să reclam însu-mi epistola de la d. Avutescu.</p>
<p>— Doamnă, zise Mihail, fiindcă voiești, mă duc în salonul de joc.</p>
<p>— Rămâi aci, îți ordon; și lasă-mă pe mine, zise d-na Bogatescu, pregătindu-se a părăsi budoarul în care Mihail rămase încremenit.</p>
<p>— Dar doamnă, zise junele, este oare convenabil să morgi d-ta.</p>
<p>— Reflecțiunile d-tale sunt târzii și inutile, domnule... Nu regret cele ce se întâmplară aci căci acum, cel puțin, sunt în stare de a te aprecia.... Și d-na Bogatescu ieși.</p>
<p>— Totuși, gândi Mihail, când rămase singur, îmi pare bine că se duce ea să se înțeleagă cu d.  Avutescu.... El e brutal și lucrurile nu s-ar fi petrecut în liniște între noi. Da, într-adevăr prefer această hotărâre; îi înfundându-se într-un fotoliu, el aștepta întoarcerea d-nei Bogatescu.</p>
<p>Voiciunea cu care fuseseră pronunțate ultimele cuvinte schimbate între Mihail Sărăcesc și d-na Bogatescu îi impedicase pe amândoi de a auzi cele ce se petreceau în salonul de joc, vecin cu micul budoar. Vom descrie repede această scenă, care se petrecu în mai puțin timp decât ne va trebui spre a o nara.</p>
<p>În același moment chiar în care, încurajat de cercul indiscret al amicilor săi, doritori de a afla scandaluri, precum am arătat, D-nu Avutescu era să dea publicității epistola ce-și apropriase într-un mod foarte necuviincios, D-nu Bogatescu, care se văzuse prea puțin prin saloanele sale, intră deodată în salonul de joc; prezența lui produse o stupefacțiune generală, care fu urmată de o tăcere plină de zăpăcelă. Numai D-nu Avutescu își conservă sângele rece; el îndoi cu liniște epistola, pe care o deschisese și o ținea în mâini, și era s-o puie din nou în buzunar cu un gest foarte natural, când D-nu Bogatescu se apropie încetișor de dânsul, dar nu fără a avea o atitudine plină de o imperioasă și solemnă gravitate, și fără a zice un singur cuvânt, arătând cu o mână epistola ce ținea D-nu Avutescu, D-nu Bogatescu întinse pe ceaalaltă mână spre a o primi.</p>
<p>Junele Avutescu nu se gândi un singur moment. El se înclină cu respect, naintea D-lui Bogatescu și îi dete epistola.</p>
<p>— D-le Avutescu, zise bătrânul cu o voce supărată, soția D-voastră vă așteaptă ca să plecați. Evenimente grave, pe atât de neprevăzute pe cât și dureroase, mă silesc a închide salonul meu mai devreme decât de obicei; nenorocirea m-a lovit în mijlocul serbării mele, domnilor. Și tocmai în momentul în care aflam aceasta, câțiva din invitații mei, persoana cărora întinsesem mâna, când au intrat la mine, se izolaseră într-un colț al casei mele și se pregăteau a face din numele meu ciblul batjocorilor lor. Am auzit conversațiunea D-voastră, Domnilor, nu vă dezvinovățiți și nu adăugați o dezmințire ipocrită și inutilă unei greșeli la care erați gata a participa. Sunt încă fericit că am sosit la timp spre a vă feri de părerile de rău care ar fi urmat, îndrăznesc a spera, pentru onoarea D-voastră; actul de lez-ospitalitata ce erați să comitețl. Nu mai voi adăuga nimic, domnilor și vă declar că uit tot. Această epistolă, zise D. Bogatescu, fixândd pe D. Avutescu, aceasta epistolă, așa-i că n-a fost pierdută, că n-ai găsit-o, și-mi juri pe onoarea D-tale că nu știi ce cuprinde, precum și acești Domni îmi jură pe onoarea lor că vor uita tot ce are raport cu această epistolă, numele aceluia care a scris-o, numele aceleia căreia a fost adresată.</p>
<p>Toți junii făcură din cap un semn afirmativ.</p>
<p>- Si acum, Domnilor, adăugă D. Bogatescu, v-o repet, o mare nenorocire a izbit casa mea, în câteva zile voi primi vizite d-voastră de condoleanțe.</p>
<p>Toți junii trecură închinându-se pe dinaintea d-lui Bogatescu și reintrară în saloane pe care într-adevăr le găsiră de tot deșarte.</p>
<p>— Ce s-a întâmplat oare, domnilor? zise d. Avutescu amicilor săi.</p>
<p>— Vom afla negreșit în curând care este această noutate sinistră venită să stingă așa deodată candelabrele serbării, zise d. Fumurescu. Dacă nenorocirea de care vorbește d-nu Bogatescu a căzut ca un trăsnet, ea a trebuit să facă zgomot, și vom ști peste puțin. Și pe când Fumurescu aruncă, trecând prin unul din saloane, o privire în oglindă spre a aranja puțin simetria coafurii sale, el zări reflectându-se în această oglindă figura unei femei, care, ședea într-un colț întunecos al acelui salon, într-o atitudine plină de grijă și de dezolație.</p>
<p>D. Fumurescu nu se putu opri de-a nu da un țipăt de mirare. La acest țipăt, persoana a cărei prezență fusese trădată de oglindă, ridică un moment capul și făcu un gest de mirare.</p>
<p>D. Fumurescu era să se-apropie de dânsa, când juna femeie își puse degetul pe buze, și cu o mână pe care o îndreptă spre ușă, ea pantomimă cu expresiune și cu autoritate cuvântul: „Ieșiți“!</p>
<p>D. Fumurescu, ajungându-și amicii în anticameră, se grăbi a le zice : Știți pe cine am văzut șezând în salonul d-lul Bogatescu? Pe domnișoara Elisa însăș.</p>
<p>— Peste putință, ziseră junii, peste putință.</p>
<p>— N-aveți decât se reintrați în salonul vecin, sub pretext de a îndrepta nodul cravatelor, priviți un moment în oglindă, și veți vedea.</p>
<p>Unul din juni era să urmeze consiliul lui Fumurescu, când un servitor veni să închidă ușa arătată de Fumurescu, pe când George, lacheul d-lul Bogatescu, se-apropie de juni și le zise:</p>
<p>— Iată-vă paltoanele, domnilor!</p>
<p>— Cum se vede, ne dau afară, domnilor, zise Fumurescu; trebuie să ne decidem a pleca.</p>
<p>— Elisa aci, ziceau ceilalți juni îmbrăcându-se, aceasta-i de necrezut.... Vii, Fumurescule?</p>
<p>— Vă urmez, domnilor, răspunse acesta, care nu dorea ca amicii săi să audă conversațiunea ce avea cu un june care-i ieșise deodată nainte, pare că ar fi ieșit din zid.</p>
<p>— Dar, scumpul meu Dimitrie, zise Fumurescu junelui, care nu era altul decât jurnalistul, de care am vorbit deja la începutul acestei istorii, ce cauți aci? De unde vii? Ești oare un personaj din misterul fantastic ce este în această casă, de o oră?</p>
<p>— Domnule Fumurescu, răspunse Dimitrie, n-am dreptul a vă răspunde asupra acestui subiect.</p>
<p>— Cum poftești, scumpul meu publicist, cum poftești, zise Fumurescu. Înțeleg discrețiunea d-tale. Dorești să păstrezi pentru ziarul d-tale noutatea unui scandal, și ai dreptate. Apropo, când te voi putea vedea? Am să fac o oarecare broșură asupra unei chestiuni de actualitate. Pot conpta pe concursul d-tale obișnuit,în condițiunile mele ordinare ?</p>
<p>— Nu mai contați pe colaborarea mea, domnule, răspunse Dimitrie. Am renunțat la tocmelile ce-mi propuneai de vanitate, și pe care le primeam de nevoie; sunt decis a renunța la acest fel de comerț.</p>
<p>— Cum vei voi domnule, zise d. Fumurescu. Sunt în București o sumă de mansarde în care voi găsi persoane spre a vă înlocui.</p>
<p>Dimitrie nu răspunse, și reintră în salonulu în care d. Fumurescu văzuse pe Elisa.</p>
<p>— Nu cumva, zise el,... au venit împreună? Misterul se întunecă din ce în ce mai mult...în fine, mâine se va face lumină, gândi d. Fumurescu.</p>
<p>Și el își ajunse amicii, care îl așteptau în antreul cel mare, jos în capul scării.</p>
<p>Dimitrie, într-adever, se întorsese la Elisa în salonul în care ea fusese zărită de d. Fumurescu.</p>
<p>— Eă bine, scumpa mea, îi zise el, ai văzut pe d. Bogatescu?</p>
<p>— Numai un moment, m-a rugate să-l aștept, și mi-a zis să-ți spună ca să-l aștepți și d-ta... Avem să mergem, după cum am înțeles, cu toții la Costică.</p>
<p>— Dar n-ar trebui să întârziem, zise Dimitrie, unde e d. Bogatescu?</p>
<p>— El e cu soția lui, mi se pare, zise Elisa, căci adineauri în salonul cel mare mi sa părut că am auzit vocea lor într-o cameră vecină.</p>
<p>— Dar de unde a știut d-na Bogatescu că epistola ce ne-a adresat a fost sustrasă de soția lui?</p>
<p>— El mi-a explicat aceasta foarte pe scurt... Un servitor foarte devotat, care a fost însărcinat a duce epistola a aflat că a fost amăgit de d-na Bogatescu, și a narat faptul stăpânului său, care se duce la soția lui spre a avea o explicațiune cu dânsa, tocmai când a sosit epistola lui Costică.</p>
<p>— Iată tot ce știu.</p>
<p>— Și această explicațiune?</p>
<p>— A avut loc în acest moment.... și, în curând, îi vom ști rezultatul... Să așteptăm.</p>
  </div>
<div type="chapter" n="6">
<p>VI</p>
<p>SCENA CONJUGALA</p>
<p>O explicațiune avusese într-adevăr loc între domnul și d-na Bogatescu.</p>
<p>În momentul când părăsea micul budoar în care lăsase pe Mihail, și se îndreptă spre salonul de joc, cu intențiunea de a reclama d-lui Avutescu epistola ce găsise și pe care era gata s-o citească, d-na Bogatescu zări pe soțul ei intrând în salon pentru același motiv. D-na Bogatescu se strecură și ea în urma soțului ei și se ascunse în grabă în dosul unei perdele, și astfel asistă la scena petrecută intre juni și soțul ei... scenă pe care am narat-o în capitolul precedent, și a cărei concluziune, precum lectorii își pot aduce aminte, fusese depărtarea junilor.</p>
<p>Pe când invitații plecau și d-nu Bogatescu rămăsese singur, soția sa speră un moment că va putea scăpă din ascunzătoarea ei fără a fi văzută dar încercarea ei fu vană căci la cel întâi pas ce făcu se simți oprită de o mână tremurândă. Aceasta mână era aceea a d-lui Bogatescu, care văzuse prea bine pe soția lui în momentul când se ascunsese.</p>
<p>— Fie, își zise ca în sine, momentul luptei a sosit... din nefericire, pierzând acea epistolă nainte de a o fi citit, am pierdut elementele care puteau să-mi asigure victoria.... acea epistolă conține, fără îndoială, detaliuri care m-ar fi instruit asupra planurilor adversarului meu..... Hai! De-astă dată se pare că am a face cu o răscoală în regulă... Sunt dezarmată, dar voi avea curajul disperării, și cu aceasta se câștigă adesea partide disesperate.</p>
<p>Ridicând capul cu mândrie, d-na Bogatescu își privi soțul în față, și această privire era atât de plină de o îndrăzneață hotărâre,încât bătrânul își adună tot curajul spre a nu fi învins nainte de lupta ce era să se angajeze.</p>
<p>— Unde vrei să mă conduci, domnule? întrebă d-na Bogatescu.</p>
<p>— Vom fi bine în acest cabinet, zise d-nu Bogatescu arătând salonul de joc.</p>
<p>— Nu poți amâna convorbirea ce dorești să ai cu mine? Nu-i convenabil, cred, de a părăsi, astfel, împreună, persoanele care în acest moment se găsesc adunate la noi... și pe care absența noastră, chiar de acum, trebuie să le puie foartă mult în mirare. Nu-i folositor de a introduce pe amicii noștrii, în misterul afacerilor noastre intime.</p>
<p>— Nu te îngriji de aceasta, doamnă, zise d-nu Bogatescu, arătând un fotoliu soției sale... ca și d-ta, știu să observ regulile bunei cuviințe... dar suntem cam singuri în această casă.</p>
<p>— Ce fel! zise d-na Bogatescu cu mirare... este abia douăsprezece ore, lumea n-a putut încă pleca?</p>
<p>— Nu mai e nimeni în aceste saloane, doamnă, nu mai e nimeni, îți zic; toate persoanele care erau la mine s-au retras când au auzit pasul nenorocirii izbindu-se de praguli acestei case.</p>
<p>— Nenorocirea! Ce vrei se zici?</p>
<p>— Da, doamnă; și d-ta i-ai deschis ușa.</p>
<p>Doamna Bogatescu, puțin speriată de tonul grav și solemn al acestui debut, se sculă după fotoliu, și s-apropie de soțul ei spre a-l lua de mână.</p>
<p>Bătrânul o respinse cu răceală, și îi arătă fotoliul, poftind-o să șeadă.</p>
<p>— Ascultă-mă, doamnă, cele ce voesc a-ți spune sunt grave, nu mă întrerupe dar, și de vei avea să-mi răspunzi, oricare ar fi cuvintele d-tale, bune sau rele, le voi asculta, în fine nu te opres de a te justifica; însă acum, te previu că am luciditatea spiritului meu... și că perfidiile ce ai putea vârî în justificațiunile d-tale nu vor servi decât spre a vătăma cauza d-tale.</p>
<p>— Vorbește dar, domnule, te ascult; nainte de toate, însă scapă-mă te rog de grija în care m-ai băgat; care-i acea nenorocire?</p>
<p>— Toate la rândul lor, doamnă, răspunse d. Bogatescu.... Sunt acum doi ani de când te-am luat în căsătorie... Înainte de a te întâlni, nu mă gândisem niciodată a mă căsători, și vărsta mea mă silea chiar să nu mă-gândesc la aceasta... Aveam un nume onorabil și onorat; duceam viața liniștită a unui om, care neavând niciodata greșeală sau crimă în trecutul său, n-are mustrare de conștiință în prezent... Eram fericit... Toate pasiunile umane, mă părăsiseră, ca pe o ființă care de mult timp se achitase către ele; căci plătisem, grație Domnului, un greu tribut de amari speranțe. Cunosceam, pentru că le gustasem, toate amărăciunile vieței... Înainte de a tă cunoaște, trăiam de mult ascuns în suvenirurile mele, care, cel puțin conservaseră toată junețea lor în adâncul inimii mele... Eram bogat, și-mi plăcea să fac bine; cea mai mare glorie a mea era ca numele meu să fie cunoscut de nefericiți . . . Câțiva l-au uitat căci ingratitudinea este și va fi totdeauna, regina lumii, aceasta îi o lege care nu se schimbă!</p>
<p>D-na Bogatescu, care-și avea cuvintele ei, văzu o personalitate în cuvintele soțului ei, și dete încetișor din umeri.</p>
<p>Acesta părea că n-a văzut-o, și continuă pe un ton mai plin de melancolie decât de ură și mânie.</p>
<p>— Da, doamnă, eram fericit!... Numele meu, atașat la niște nobile întreprinderi, era înconjurat de respectul public, și casa mea era locul de rendez-vous al ilustrațiunilor unei epoci însemnate din acest secol. În fine, doamnă, mă apropiam încetișor și în liniște către finitul carierei melle, și speram să mă retrag din această lume, urmat de părerile de rău ale acelor care mă cunoscuseră, și care ar fi scris pe mormântul meu acest epitaf: „ERA UN OM BUN."</p>
<p>Unde vrea s-ajungă? gândi în sine d-na Bogatescu, ascultând acest lung preambul al soțului ei.</p>
<p>— Ei bine, urmă d-nu Bogatescu, dând cuvintelor sele, un accent indicibil de tristețe, această supremă speranță ce aveam, de a ieși din viață luând cu mine stima universală, mi-a fost răpită deodată. Te-am întâlnit, doamna, și din acea zi în care am pus mâna mea în mâna d-tale, fatalitatea a prezidat viața mea. În loc de a fi îngerul păzitor al ultimelor mele zile, ai fost demonul lor; aprinsă de dorința de a mă persecuta, ai deschis pașilor mei calea durerilor... Erai săracă, doamnă, când te-am luat de soție, nu voiesc să-ți aduc cu aceasta un reproș... erai săracă: un șir de nefericiri îți ruinase familia, și trecuseși grabnic, fără tranzițiune, de la o bogăție mare la un trai de mijloc, care devine mizerie pentru acei care au trăit în lux. Strălucitele partide care se petrecuseră pentru d-ta la epoca în care erai încă o bogată moștenitoare, se retrăseseră una câte una, și atunci te-am întâlnit. Aflai nenorocirile care ți-au lovit familia, un interes varg îmi vorbi în favoarea d-tale; priveam ca infame calomnii oricare vorbe ce mi se spuneau, atunci când se văzu că interesul meu pentru d-ta se mărea din zi în zi, și că mergeam spre o nebunie, cum mi se zicea - o greșeală trebuia să se zică, - o greșeală care a născut în urmă o crimă... Da, doamnă, o crimă... În fine, veni o zi în care te întrebai de voiești să fii soția mea. Pentru a te lăsa liberă să te decizi, îți făcui această propozițiune nainte de a vorbi cu părinții d-tale, nevoind ca consimțământul d-tale, de primeai, să fie rezultatul unei influențe străine propriei d-tale voințe... Nu-ți voi aminti toate protestațiunile ce mi-ai făcut atunci, și pe care nu ți le ceream; ai primit în fine, și aflând din zgomotele lumii, căreia nu se poate ascunde nimic, că influența amicilor mei lupta în contra deciziunii mele de a te lua în căsătorie... văzând că pretutindeni se făceau complturi ca să ți se ia prada, d-ta, jună fată încă, ai jucat cu mine o abominabilă comedie de amor, atunci când nu-ți ceream decât o amicie filială; ai făcut să lucească în ochi-mi aproape stinți flăcările unui amor de amantă. Magice Circe, ai știut să redeștepți în adâncul inimii mele pasiunile adormite, aproape moarte, care mai rămăseseră în ea; m-ai îmbătat cu privirile, cuvintele, cu toți oamenii periculoși ai admirabilei d-tale frumuseți, și văzându-te atât de jună, cu atâta dulceață în privire, cu atâta blândețe în voce, am crezut, sărman smintit, am crezut într-un miracol... Ah! Cum a trebuit să râzi de mine, doamnă, cum a trebuit să râzi cu acei care erau complicii d-tale, în acest odios atentat în contra credulității, sincerității, în contra ultimelor iluziuni ale unei sărmane inimi care, după șaizeci de ani trecuți, se pusese a retrăi ca în cele mai frumoase zile din junețea ei!... Căci te iubeam, doamnă; te iubeam... cu amor.....</p>
<p>Te iubeam cu amor, doamnă, urmă d-nu Bogatescu, după o scurtă întrerupere; dar avem peri albi, și nu uitasem aceasta. A aștepta de la d-ta un sentiment care să semene cu acela ce resimțeam ar fi fost o nebunie, ceva ridicol; și legile armonioase ale naturii nu puteau permite aceasta.... Era de ajuns miracolul ce ea făcuse pentru mine, permițând ca să simt încă odată, apropiindu-mă de moarte, un amor lângă care devenea palid, când mi le reaminteam din adâncul suvenirurilor mele, pasiunile cele mai vii din timpul juneției mele; de aceea nu puteam mulțumi în destul cerul, nici a te adora îndeajuns spre a-ți arăta recunoștința mea, d-tale creatură aleasă, d-ta pentru care inima-mi, aproape de a înceta să mai bată, regăsea toată junețea ei, și se umplea încă odată de toate frumoasele poezii ale pasiunii. Oh! Dacă ai fi știut, dacă ai fi putut ghici frigurile stranii ce numai privirea d-tale făcea să nască în mine: de ai fi știut ce visuri bizare agitau spiritul meu în timpul acelor insomnii, în care ascultam, cu urechea lipită de zidul ce mă despărțea de d-ta, cea mai mică răsuflare scăpată din buzele d-tale în timpul când dormeai. De câte ori n-am zis văzând un june: pentru a avea această junețe, cu care voi fi poate iubit de dânsă, cu prețul unei crime care mi-ar merita damnațiunea eternă, demonului care ar putea opera această metamorfoză, și de ar trebui să dureze numai o zi: cu prețul unei crime care m-ar condamna la o eternitate de dureri, aș cumpăra această zi de junețe! Dar aveam peri albi.... dara veam vocea stinsă;... pasu-mi debil mă putea abia urma? Brațul meu avea nevoie de sprijinul brațului d-tale, și persoanele care nu ne cunoșteau ziceau văzându-te alături de mine, fericitul bătrân! Ce fericit trebuie să fie de a avea o așa frumoasă fiică! Căci, într-adevăr, cum puteau presupune că erai soția mea? Cum puteau crede la unirea apusului cu aurora? Cu toate acestea la început am fericit, și foarte fericit; căci păreai a înțelege cât îți era rolul de frumos; și pentru acel bătrân, a cărui inimă avea pentru d-ta o tandrețe de amant, arătai îngrijirile unei solicitudini finale. Un timp oarecare ai respectat și ai făcut să fie respectat de alții scumpa și dulcea-mi nebunie; spuneam acelora care voiseră să mă întorc de la căsătoria mea. O calomnie! Iată-te dar învinsă și târând sub picioarele îngerului! Și îți ziceam d-tale: scumpă și nobilă fiică, care-mi faci atât de dulce calea ce mai am a urma nainte de a mă repauza pentru eternitate, fii binecuvântată, și-mi ziceam mie: Când ora repauzului va fi sunat, această soție ce am ales în contra voinței tuturor va închide pleoapele mele cu mâna ei; inimă fidelă, ea-mi va conversa suvenirea atât timp cât poate trăi memoria unui om în inima unui viețuitor; ea va purta, sunt sigur, un doliu sincer și prelungit; însă uitarea va veni puțin câte puțin să potolească părerea de rău ce-i va cauza pierderea mea, și după ce va fi plâns ultimele lacrimi, ochii ei vor întâlni fără îndoială privirea aceluia care o va iubi, și care va fi june și frumos, precum e ea jună și frumoasă. Și mă cam rugam la Dumnezeu ca să scurteze existența mea, dacă ea trebuia se întârzie prea mult acest vis de amor și de fericire ce aveam pentru d-ta...</p>
<p>Dar vai? Dumnezeu nu m-a ascultat, el pusese cea mai mare parte de fericire a mea, la finitul vieții mele, dar asemenea El conservase pentru ultimeme mele zile cea mai mare parte de dureri... Deodată te-ai schimbat; îngerul a făcut loc demonului cu o brutalitate crudă. ajunseseși la scopul ce visai, și lepădași masca cu o nerușinare spăimântătoare. Ai dobândit asupra-mi, prin mijlocul unei comedii infame, o influență în contra căreia nu puteam lupta, și ai abuzat de ea peste măsură, spre a-ți îndeplini până în capăt groaznicele d-tale scopuri. Eram sclavul d-tale, și ai făcut cu mine ce ai voit; am urmat pasurile d-tale, ca un copil ascultător, care urmează pe profesorele său. Am intrat pe calea ce mi-ai deschis. Vedeam prea bine că mă conduci la ruină și ceva mai mult încă, la dezonorarea mea poate; o vedeam aceasta, și te urmai; aveam lângă mine doi copii: unul era fiica celui mai scump amic al meu, el mi-o încredințase la moartea lui. El îmi zisese: „Te fac depozitarul averii şi fericirii sale. Veghează asupra-i până în ziua în care vei încredința, la rândul tău, viitorul ei în mâinile unui o onest ce ea va iubi și care o va iubi cu deosebire; pe lângă aceasta să aibă și un nume nepătat, o inimă nobilă, o avere câștigatp într-un mod onest, și de va fi sărac, las-o să facă cum va voi ea." Știi despre cine vreau să vorbesc, doamnă? zise d-nu Bogatescu.</p>
<p>— Da, domnule, răspunse soția acestuia, dar Helena!....</p>
<p>— Ei bine! doamnă, urmă bătrânul cu o voce tare, m-ai făcut să calc parola ce am dat, și dacă tatal Helenei ar ști ce s-a făcut cu fiica lui, el ar ieși din mormântul său, și ar veni să mă blasfeme. Aceasta nu-i tot: lipsind la onoarea mea, devenind sperjur din cauza d-tale, am adăugat acestora, tot ascultător urcior d-tale implacabile, instinctelor d-tale de mamă vitrigă, una din crime pentru care cerul nu posedă destulă mânie. Mai era un copil căruia la nașterea lui, niște motive, cărora trebuia să mă supun fără voia-mi mă opriseră de a-l recunoaște că e al meu, căci onoarea unei femei ar fi putut fi compromisă prin această recunoaștere; un șir de evenimente, născute din fatalitate, care persecută de la naștere pe acest nefericit copi, m-a oprit de a-i da numele meu, și de a-i declara că sunt părintele său. Dar în lipsa acestui nume, el poseda amorul meu, el era bucuria, orgoliul meu: el avea din instinct pentru mine o tandrețe filială, căci ghicea poate adevăratul motiv al afecțiuni ce aveam pentru dânsul; dar deși presimțea care era natura legămintelor ce ne uneau, el nu încercă niciodată de a-mi face o destăinuire în această privință. Ascultător, el acceptă acest dispreț, pe care o părere obscură și crudă îl legă de soarta asta; răbdător, el asteptă, sigur că va veni, ziua care-și va putea spune numele, acest nume care este al meu, Ei bine, doamnă, acest fiu a cărui existență nu ți-am ascuns-o, când te-am luat în căsătorie, acest copil, care avea pentru mine un respect atât de mare, m-ai silit să-l gonesc de la mine, doamnă, căci vorbind drept era în casa lui. Cât despre originea acestei uri ce ai avut în contra lui, ură de mamă vitregă, a cărei furie oarbă am împărtășit-o, nu vreau să-ți reamintesc în detaliu, aceasta ar fi prea îngrozitor. Adu-ți aminte însă de tragedia Phedra, doamnă, adu-ți aminte de ea; dar comparațiunea nu este justă: această mare criminală antică se putea scuza de crima ei prin violența amorului, însă d-ta nici chiar amor n-ai resimțit pentru acela ce cu atâta ură înverșunată l-ai urmărit, l-ai lovit, și m-ai făcut să-l gonesc fără milă, cu toată simpatia mea.... Abia părăsise această casă, și l-ai înlocuit printr-un june venit nu se știe de unde, un aventurier de naștere și de o probitate îndoioasă, un străin care a devenit stăpân în casa mea, și care face din d-ta ceea ce făceai din minte.... un sclav. Aveai de atunci un ajutorspre a grăbi ruina mea; de aceea și ea nu putea întârzia de a se împlini, căci totdeauna atât de mobilă a-ți urma fanteziile cele mai nebune și cele mai periculoase, nu mai aveam nici puterea de a rezista cu cuvântul. Cât despre acei doi copii, Helena și Costică, care se iubeau și a căror amor afi surâs vechiului meu amic, precum surâdea mie însu-mi, cu tenebrosul d-tale complice, te-ai făcut călăul acestor două sânte și poetice juneți. Ai aruncat pe Costică în mizerie și disperare și te pregăteai să arunci pe Helena în brațele unui desfrânat, care i-ar fi făcut o nenorocire eternă; oh! oprobriu al vieții mele! pata onoarei mele! târât pe acest povârniș fatal pe care mă trăgeai, am luat parte la toate aceste infamii casnice, am consimțit la tot ce ai voit, am făcut nenorocirea copiilor mei, ambii mei copii; Helena era ca și fiica mea, de vreme ce mi-o lăsase părintele ei la moartea lui; și de s-ar fi întâmplat să mă lovească o moarte grabnică, aceste două voci, atât de dulci, m-ar fi blasfemat împreună!</p>
<p>Știi, doamnă, că pe băncile curților cu jurați, se găsesc mizerabili, înfierați de lege, care au făcut mai puțin decât m-ai decis d-ta să fac eu. Și nu-ți vorbesc încă de onoarea numelui meu pe care l’ai pătat atât de cumplit; căci numele meu a ajuns a fi unul din acelea de care se servesec desfrânații, când vor să adauge la zgomotele orgielor lor, vesela narare a vreunui scandal bine complicat. Nu-ți vorbesc de averea mea, atât de rău atacată de capriciiile d-tale cele ruinătoare, și de speculațiunile în care m-ai compromis, obțiind printr-un surâs, o semnătură a mea, unul din acele surâsuri ce știai a găsi când voiai a învinge una din împotrivirile mele, și cu care m-al fi făcut asasin, de ai fi voit-o. Averea era a mea; dacă este ruinată, aceasta este greșeala nebuniei mele și a prodigalităților d-tale, și vom suferi numai noi, dar am făcut mai mult, doamnă, am compromis averea altuia, și am violat sfințenia depositului, n-am dreptul să-ți zic că m-ai băgat în toate faptele cele nerușinate, zise d-nu Bogatescu cu un gest spăimântător, și am dreptul să zic aceasta? Ce vrei să zici, domnule, zise d-na Bogatescu cu siguranță.</p>
<p>— Mă înțelegi destul de bine, doamnă.... Zestrea Helene.... acea zestre ce un soldat lăsă fiicei sale orfeline, ai aruncat-o nu știu ce întreprindere, și ea este în momentul de a se pierde.</p>
<p>— Ei bine, ce poți să faci, domnule? — Acesta era un scop lăudabil: voiam să măresc averea epitropisitei d-tale, șansa nu i-a fost favorabilă, într-adevăr, de câtva timp nu prea sunt norocoasă. Vom fi plătind înșine paguba simțită de d-ra Helena, în caz când acest faliment de care vorbești se va întâmpla să aibă loc, - lucru despre care ne putem încă îndoi, - mi se pare că acesta e un rău reparabil. Cu toate acestea, d-nu Mihail Sărăcescu, care a consiliat însuși această încercare va suferi fără îndoială, paguba întâmplată averii aceleia pe care trebuie s-o ia în căsătorie... Vorbeam încă adineauri despre aceasta cu el, și mi se părea că era în aceste intențiuni.</p>
<p>— Mai speri încă că această căsătorie va avea loc, doamnă, zise d-nu Bogatescu.</p>
<p>— Dar, răspunse ea, n-ai consimțit la dânsa, și nu-i o afacere convenită, și de la care nu ne putem întoarce, fără a compromite chiar pe domnișoara Helena? Ce va zice lumea când va afla că această unire anunțată într-un mod atât de solemn, s-a stricat?</p>
<p>— Lumea va zice ce va voi, doamnă, dar îți jur că această unire nu va avea loc. Din fericire am redobândit mintea, și nu te voi mai urma în toate aceste iniuități: rolurile s-au schimbat, d-nă, și acum d-ta ai să m-asculți. Ascultă dar, și află tot răul ce ai de reparat.</p>
<p>De când m-ai silit să depărtez din casa mea, pe fiul meu, sărmanul meu Costică, era să moară de mai multe ori, doamnă. În această oră chiar în care-ți vorbesc, el e în pericol, după cum aflai. Căci temându-se negreșit că nu mă voi întoarce de la cruda deciziune, ce m-ai făcut să iau în contra lui, atunci când voința mea era sclava voinței d-tale, m-ai făcut să cred că Costică, resemnat în soarta lui, părăsise București, România chiar, și că se dusese să cear unei țări străine un destin mai puțin barbar, decât acela care-l va avea în țara în care trăia părintele său. De multe ori, ai mințit, d-nă zicându-mi aceasta. Știai prea bine că Costică e în București, cunoșteai goaznica mizerie în care trăia și în contra căreia se lupta cu atât curaj: însă nu mi-ai spus nimic, și dacă nobilul orgoliu a acestui june, un moment învins, ar fi căzut, dacă fiul meu ar fi încercat de a-mi reaminti, de nu amorul ce un părinte datorește fiului său, cel puțin mila ce oricare trebuie să aibă pentru un nenorocit, i-ai fi ridicat chiar această speranță, i-ai fi ridicat mijloacele de a corespunde cu mine.</p>
<p>— Ah domnule! zise d-na Bogatescu, făcând un gest de negațiune, jucat cu un talent de înaltă comedie.</p>
<p>— Ai fi făcut-o, d-nă; răsponse el cu un accent imperios, și nu zice ba; — Căci atunci, îți voi spune: ai făcut-o, și vom vedea de ai curajul să tăgăduiești naintea acestei probe de odioasa lașitate... Vezi această epistolă, zise d-nu Bogatescu scoțând, din buzunar, o hârtie ce puse sub ochii soției sale. O recunoști bine această epistolă care mi-a fost adresată, și pe care ai căpătat-o fără știrea mea prin poliția d-tale, carepriveghează toate acțiunile mele... această epistolă mi-o scrisese fiul meu. Ea cuprindea adio lui funebru... el mi-o scria având lângă dânsul arma care trebuia să-l scape de o viață care îi devenise foarte nesuferită, din momentul în care căzuse în dizgrația mea, și în care, prin d-ta, tot prin d-ta, bucuria juneții sale, speranța vieții sale întregi, amorul Helenei i-a fost răpit spre a fi dat altuia, și cui!... ai citit-o, d-nă, această epistolă dureroasă scrisă cu lacrimi... această epistolă prin care nu cerea nimic nainte de moarte decât un singur cuvânt de iertare de la tatăl lui, pentru greșeala necunoscută ce a trebuit să comită, de vreme ce era pedepsit cu atâta asprime. Greșeala, ce zic? Crima, acea odioasă crimă la care mă asociași, știai că era culpabil de ea, doamnă. Și cu toate acestea n-ai spus nimic. Ai gemut de bucurie, din contra, aflând sinistra hotărâre ce luase inocentul pe care mi-l numeai criminal, și a cărui pierdere o juraseși.</p>
<p>Și, fără providență, care a aruncat un amic în calea lui Costică în momentul în care disperarea îl conducea la moarte. Deveneam călăul copilului meu, doamnă.</p>
<p>Există oare în epocile cele mal sângeroase o faptă atât de lasă și atât de neagră, ca aceea ce ai făcut, și pentru care greșeală a voit cerul să mă pedepsească, când a permis să întâlnesc în ultimii ani ai bătrâneții mele, o creatură ce luai de soție și a cărei inimă avea deja în ea semințele tuturor lucrurilor oribile ce ai făcut? Și tocmai în acest moment chiar, în care o amicie străină venea în ajutorul lui Costică,în acest moment în care unul din acei nobili juni care se fac frații tuturor nefericiților, înapoia cu curaj și viață fiului meu și îl ajuta să o sufere, în aceeași oră chiar, în care ai introdus la mine, în locul în care ar fi trebuit se șează copilul meu, un străin oblic, căruia am întins mâna, căruia i-am deschis punga, pe care l-am patronat pretutindeni cu creditul meii, și care, violând sfințenia ospitalității, s-a unit cu d-ta ca să întineze marca familiei mele. Ei bine! doamnă, știi ce a rezultat, știi care e în acest moment deznodământul tuturor acestor perfidii tenebroase, urzite cu geniul crimei a căror îngerar încarnat se poate crede că ești... D. Mihail Sărăcescu, care voia să ia în căsăitorie dota epitropisitei mele, acea sărmană copilă asupra căreia jurasem că voi veghea, și a cărei fericire și onoare îmi fuseseră încredințate ca un depozit, și pe care am abandonat-o ghiarelor cruzimior d-tale; știi ce a făcut și de ce lucru e vinovat in această oră, acest d. Sărăcescu? Azi dimineață, lângă d-ta, lângă mine, a făcut fiului meu Costică, pe care abia am avut timpul să-l recunosc, o insultă atât de mare, că comoțiunea morală ce a resimțit din cauza ei în acesta a redeșteptat în el toate spiritele negre ale delirului, doamnă, Costică, se luptă între nebunie și moarte.</p>
<p>— Costică nebun, Costică insultat de d. Sărăcescu; ce vrei să zici, domnule? întrebă d-na Bogatescu. Nu te mai înțeleg astă dată. Desigur, ești înșelat și dai crezământ unor minciuni. Mihail nu cunoaște pe fiul d-tale; nu l-a văzut niciodată.</p>
<p>— Îl cunoștea, doamnă, și împărtășea ura ce aveai în contra lui, căci știa prea bine că amorul epitropisitei mele pentru Costică ar fi fost de ajuns, singur, pentru a cauza răceala ce Helena îi arăta, dacă acestă copilă n-ar fi simțit de la început pentru el un sentiment vag de dispreț și de spaimă... Amicul d-tale, protejatul d-tle, avea dar cuvinte spre a face ce a făcut?</p>
<p>— Nu crede, urmă d-nu Bogatescu, că tote aceste inechități de care te-ai făcut culpabil vor râmâne fără pedeapsă... vei avea pe a d-tale. Dar complicele d-tale, acela care de câteva momente a aruncat spiritul fiului meu în tenebrele nebuniei, d. Mihail Sărăcescu, acest laș care s-a lăsat a fi pălmuit adineauri de disprețul d-tale... acela e condamnat de mine, condamnat la moarte, doamnă... și va muri la moment.</p>
<p>— Un omor aci, domnule, zise d-na Bogatescu.</p>
<p>— Da, doamnă; dar un omor legal, care nu mă dezonorează, un omucid în care brațul meu va fi condus de Dumnezeu.</p>
<p>— Un duel, un duel cu d. Sărăcescu! D-ta, d-le Bogatescu! Dar aceasta-i imposibil; cu atât mai imposibil, căci el nu-l va primi... El este un mizerabil, un laș.</p>
<p>— Vorbește mai tare, să te audă, zise d-nu Bogatescu; și lovind în peretele de scânduri, care despărțea budoarul în care era Mihail, precum am zis, rămas singur, d-nu Bogatescu îi zise:</p>
<p>— Auzi, domnule?</p>
<p>Mihail voise să deschidă ușa și să încerce de a fugi; dar, deschizând ușa, el găsi lângă ea un servitor care-l opri, și, fără a zice un cuvânt, îl invită cu gestul de a ședea din nou.</p>
<p>Două ore de dimineață sunară la pendulă, d-nu Bogatescu lovi pe un timbru care răsună mult timp în mijlocul tăcerii ce domnea în apartament.</p>
<p>Lacheul lui se prezentă.</p>
<p>— E gata tot? întrebă bătrânul.</p>
<p>— Totul este gata.</p>
<p>— Bine, adu-le aci, și intră în cabinetul meu spre a ruga pe persoanele care sunt acolo să vie aci.</p>
<p>— Dar, domnule, zise d-na Bogatescu, dacă, precum mi-ai zis, fiul d-tale este în pericol, ar trebui să trimiți numaidecât la el, însumi aș dori....</p>
<p>— Vei merge și d-ta, doamnă, căci aceasta va fi pedeapsa d-tale de a-l vedea, dar când momentul va fi sosit...... Totuși Costică nu este singur, Helena e lângă dânsul.</p>
<p>— Helena! zise d-na Bogatescu, de acea n-am văzut-o toată seara. Dar sărmana copilă are să fie grozav compromisă.... de s-ar ști....</p>
<p>— Se știe doamnă, se știe tot; precum spuneai, Helena este compromisă, d. Mihail a știut, nu știu de la cine, că ea era la Costică, și el a răspândit aceasta nuvelă; astă-seră nu se vorbea decât de aceasta în saloanele noastre.</p>
<p>— Ce fel! El care voia s-o ia de soție?</p>
<p>— Această știre făcea căsătoria mai sigură lui d. Sărăcescu; el era sigur că astfel dezonorată prin acest scandal, va fi imposibil epitropisitei mele de a spera la o altă unire, și el care nu dorea decât averea Helenei, ar fi părut încă, în ochii lumii, un om onest, indulgent, bine-voind a acoperi cu numele său numele pătat al acestei sărmane copile.... Ah! totul era bine combinat, doamnă, dar din fericire mintea-mi s-a deșteptat la timp.</p>
<p>Pendula sună două și un quart.</p>
<p>— Iată ultimele momente ale vieții d-lui Sărăcescu care zboară, zise d-nu Bogatescu, cu o voce tare.</p>
<p>Mihail auzi.</p>
<p>— Vrea oare să mă asasineze? gândi el. Și se uită împrejuru-i, cu priviri pline de spaimă. Ah! zise el zărind fereastra. Acest balcon, nu prea e sus; pe acolo voi putea poate fugi, și alergă să deschidă fereastra care da pe un balcon; dar și aci găsi încă un alt lacheu care, tăcând ca camaradul său, dete a înțelege lui Mihail că orice încercare de fugă era zadarnică.</p>
<p>În acest moment, patru persoane intrară în tăcere în camera în care erau d-nu Bogatescu și soția sa; și salutară cu răceală pe d-na Bogatescu. Acele persoane erau patru amici ai bătrânului Bogatescu.</p>
<p>— Ora a sosit, domnilor, zise d-nu Bogatescu, aduceți aci pe d. Mihail Sărăceau.</p>
<p>D-na Bogatescu sta nemișcata.</p>
<p>Mihail Sărăcescu intră, acompaniat de doi lachei, care se retraseră la un semna al stăpânului lor.</p>
<p>D-nu Bogatescu arătă cu degetul un scaun lui Mihail.</p>
<p>Acesta căzu mai mult pe el, decât se așeză. Fața lui era plină de o sudoare de spaimă.</p>
<p>D-nu Bogatescu deschise ușa care da în salon și se întoarse acompaniat de alte două persoane.</p>
<p>Acestea erau Dimitrie și Elisa.</p>
<p>- Acum, zise d-nu Bogatescu, să ne grăbim, timpul trece.</p>
<p>— Domnule, zise el, apropiindu-se de Mihail, și apucăndu-l de mână, te-am condamnat la moarte; pregătește-te.</p>
<p>Mihail preumblă asupra grupei care-l înconjura și tăcea, o privire zăpăcită; el nu înțelegea.</p>
<p>— N-ai nevoie să te explici, nici să te aperi, domnule; ai să mori, nu asasinat, dar în duel; ai să te bați cu mine, și am să te omor; am să te omor;.... sunt sigur; să n-ai nicio speranță de viață. Recunoști acesta, urmă d-nu Bogatescu, scoțând din buzunaru-i o pungă mică.</p>
<p>— Punga mea, zise cu voiciune Mihail, punga mea!</p>
<p>— Tocmai ea, domnule, răspunse d. Bogatescu, și scoase din ea un mic glonț de aur ce arătă lui Mihail, zicându-i: Recunoști și acesta?</p>
<p>Mihail tăcu.</p>
<p>— Această pungă este aceea ce ai aruncat, nu de mult, la picioarele fiului meu pe aleea șoselei... fiului meu pe care l-ai iusultat prin această pomană făcută în public, și care din cauza acestui afront a înnebunit. El te va omorî cu brațul meu, domnule. Acest glonț l-am făcut cu aurul ce conținea punga d-tale. Cu acest aur, ai lovit pe Costică în inimă, acest aur este omorâtor, și te va omorî într-o oră. Și acum, urmă d. Bogatescu, puind sub ochii lui Mihail o epistolă ce scoase dintr-un portofoliu, recunoști această epistolă?... Ea a fost extrasă din corepondența adulteră cu doamna, zise d-nu Bogatescu, arătând pe soția sa. Această epistolă va ajuta la moartea d-tale, domnule. Crimele d-tale te vor lovi; și d-nu Bogatescu strânse epistola în mâini.</p>
<p>— Colonele, zise el, unuia din cei patru bătrâni veniți acolo; încărcați armele, și d-nu Bogatescu, scoțând dintr-un birou o cutie cu pistoale, o depuse deschisă pe masă, și, la un gest al d-lui Bogatescu, alți doi din amicii săi..... trecură în partea lui Mihail.</p>
<p>— Acești domni îți vor face onoarea de-a fi martorii d-tale, zise d-nu Bogatescu. Hai, domnilor, terminați.</p>
<p>Martorii luară armele și le încărcară. Unul din pistoale fu încărcat cu un glonț de plumb, și dat în mâna martorilor aleși de Mihail. Celălalt pistol fu încărcat cu glonțul turnat din aur, și scrisoarea adulteră servi de bură.</p>
<p>— Cu aceasta acum să te omor, domnule, zise d-nu Bogatescu, arătând arma pe care o dete în mâna martorilor săi.</p>
<p>Mihail nu mai era decât un cadavru anticipat</p>
<p>Pe când soțul ei, retras într-un colț al camerei vorbea încetișor cu persoanele prezente la această scenă, doamna Bogatescu se furișă lângă Mihail, și-i aruncă grabnic aceste două cuvinte pronunțate încet:</p>
<p>— El e bătrân, vederea-i este slabă, mâna-i va tremura, ce ești speriat de toate aceste superstițiuni ridicole? Plumbul e mai sigur decât aurul. Bogatescu fiind mort, îmi rămâne averea lui, totul nu e pierdu! Și îl strânse de mână.</p>
<p>Mihail luă un alt aer, lașitatea se îmbrăcă cu insolență; el își reaminti adresa ce avea la dare la semn, și ridică fruntea.</p>
<p>— Domnule, zise el d-lui Bogatescu, te aștept, sunt la dispozițiunea d-voastră, și primesc, fără a le discuta, oricât de curioase ar fi condițiunile ce ai hotărât pentru această luptă de moarte; și întorcându-se spre martorii săi, Mihail se înclină la ei, și le mulțumi de asistența ce binevoiau a-i da.</p>
<p>- Care vor fi ora și locul? întrebă el.</p>
<p>— Locul ales este Bănesa, zise unul din martor.</p>
<p>— Și ora? întrebă Mihail. Aș dori să iau oarecare dispozițiuni nainte de duel.</p>
<p>— Aveți timp două ore, domnule, urmă d-nu Bogatescu. Vi se va da tot ce vă trebuie spre a scrie, dar trebuie să vă previu că veți fi păzit, și că orice încercare de a corupe servitorii mei, este zadarnică. Din partea-mi am asemenea dispozițiuni de luat, și te părăsesc... La cinci ore mă voi întoarce... Vino, doamnă, zise d-nu Bogatescu; și el ieși cu soția lui, cu Dimitrie și Elisa, care asistaseră, ca martori în tăcere, la scena ce am narat. Cei patru amici ai d-lui Bogatescu se retraseră într-o cameră vecină, și lăsară pe Mihail singur cu spaimele sale.</p>
<p>— Unde mă duci, domnule? întrebă d-na Bogatescu pe soțul ei, când fură în anticameră, în un lacheu îi aștepta.</p>
<p>— Te duc la pedeapsa d-tale, doamnă, îi răspunse d-nu Bogatescu, tot urmat de Dimitrie și de Elisa.</p>
<p>La scara ei găsiră o trăsură, în care se urcară câte patru.</p>
<p>D-na Bogatescu nu cuteza să vorbească.</p>
<p>Trăsura mergea iute. După o jumătate oră, ea se opri naintea porții unei case din strada Scaunelor.</p>
<p>— Am sosit, zise d-nu Bogatescu. Un lacheu sări ca să deschidă ușa trăsurii.</p>
<p>D-nu Bogatescu și soția sa, se coborâră cei întâi.</p>
<p>— Ce are să se întâmple acum? zise Dimitrie către Elisa oferindu-i brațul.</p>
<p>Totul părea în mișcare în casă. Chiriașii alergau pe scări, și Dimitrie recunoscu pe doctorul care se urca acompaniat de comisar.</p>
<p>— Ah! domnule, zise medicul, recunoscând pe Dimitrie; de ce l-ai lăsat singur?</p>
<p>— Dar ce este? Costică e mai rău?</p>
<p>— Fiul meu! răspunse d-nu Bogatescu, apropiindu-se... Ce s-a întâmplat, domnule?</p>
<p>— O întâmplare groaznică... Veți vedea totu.</p>
<p>Mica cameră a lui Costică era plină de lume, comisarul se puse la o masă, și proceda la dresarea procesului verbal.</p>
<p>— Unde-i fiul meu? strigă d-nu Bogatescu. El s-apropie de pat, și se trase cu oroare înapoi din fața cadavrului acoperit cu sânge al Helenei, întinsă pe scânduri. Costică țipa într-un mod spăimăntător și ținea încă în mâinile sale, pumnalul cu care omorâse pe prea iubita sa, într-un moment de delir.</p>
<p>— Doamnă, zise d-nu Bogatescu, a cărui față deveni teribilă, calcă cu picioarele în acest sânge, d-ta l-ai făucut să curgă!...</p>
<p>Și el căzu în genunchi dinnaintea corpului sărmanei Helene.</p>
<p>Costică trezit pentr-un moment din nebunie, recunoscu pe tatăl său și vru să se arunce în brațele lui, când însă, mai dincolo, văzu pe d-na Bogatescu, persecutoarea lui, el dete un țipăt de disperare și groază, și căzu mort la picioarele d-nei Bogatescu, asupra căreia se repezise spre a o străpunge cu pumnalul.</p>
<p>Procesul verbal abia fusese terminat și d-nu Bogatescu ieși din acea cameră udată cu sânge. El se sui în trăsură, și ajunse în mai puțin de un quart de oră la casa lui, — și era cu toate acestea aproape șase ore de dimineață când sosi.</p>
<p>— Ei bine! îi ziseră amicii.</p>
<p>— Nimic acum, zise d-nu Bogatescu, mai târziu veți ști tot...... să plecăm, să plecăm, domnilor. Și reintrară, în camera în care Mihail fusese lăsat singur.</p>
<p>—E șase ore, domnilor, zise acesta cu un ton ironic, și așteptam.</p>
<p>Fără a schimba alte cuvinte, se urcară în trăsură. La șapte ore, ajunseră la locul ales pentru luptă.</p>
<p>La opt ore, d-nu Bogatescu fu readus mort la domiciliul său.</p>
<p>Acompaniată de Mihail Sărăcescu, doamna Bogatescu plecă la Galați, unde se căsătoriră șase luni după aceea.</p>
<p>Nu trecură însă trei luni de la căsătorie și d-na Bogatescu, devenită acuma d-na Sărăcescu, fu lovită do un acces de nebunie provenită din mustrarea de conștiință pentru faptele ce comisese, în urma căruia și muri. D. Mihail Sărăcescu legitimul posesor al averii soției sale, se dădu cu totu în brațele lui Bachus, la tot felul de petreceri și la jocul de cărți; pierdu toată acea avere, și acum umblă traversând străzile Bucureștiului și implorând ajutorul lumii.</p>
<p>FINE.</p>
</div>
</body>
 </text>
</TEI>
