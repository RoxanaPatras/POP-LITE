<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Din memoriile unui procuror: ediție POPLITE</title>
        <author>Rădulescu-Niger, N. G.</author> 
        <respStmt>               
          <resp>codare POPLITE</resp>
          <name>Teodora Iuriusciuc</name></respStmt>   
        <respStmt>               
        <resp>verificare codare POPLITE</resp>
          <name>Lucreția Pascariu</name></respStmt>   
        <respStmt>
          <resp>corectură manuală</resp>
          <name>Alexandra Ionela Cîrcu</name>
        </respStmt>
        <respStmt>
          <resp>verificare corectură manuală</resp>
          <name>Lucreția Pascariu</name>
        </respStmt>
        <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
      </titleStmt>
      <publicationStmt>
        <publisher>UAIC</publisher>
        <date></date>
        <availability>
          <licence target="https://creativecommons.org/licenses/by/4.0/"/>
        </availability>
        <ref type="doi" target="10.5281/zenodo.10781357"></ref>
      </publicationStmt>
      <sourceDesc>
        <bibl>
          <author>Rădulescu-Niger, N. G.</author>
          <title>Din memoriile unui procuror: ediție POPLITE</title>
          <pubPlace>București</pubPlace>
          <publisher>FOIȚA ZIARULUI „ROMÂNIA”</publisher>
          <date>1888</date>
          <decoNote type="ilustratii" subtype="nu"/>
          <dim unit="char" type="mare"/>
          <extent>
            <measure unit="word">14657</measure>
            <measure unit="page" type="under_250"/>
            <measure unit="foileton" type="under_65"/>
			<measure type="complete"></measure>
          </extent>
        </bibl>
      </sourceDesc>
    </fileDesc>
    <profileDesc>
      <textClass>
        <keywords scheme='https://opentheso.huma-num.fr/opentheso/api/theso/Typologie'>
          <term type='domaine' ref="https://hdl.handle.net/20.500.11942/crteb7oodgosm">literatura</term>
          <term type='factualite' ref="https://hdl.handle.net/20.500.11942/crt22aacdhvi7">fictiune</term>
          <term type='forme' ref="https://hdl.handle.net/20.500.11942/crtnufdew1lfb">proza</term>
          <term type='genre' ref="https://hdl.handle.net/20.500.11942/crthuyig1pxri">roman</term>
          <term type='agencement' ref="https://hdl.handle.net/20.500.11942/crtbdm5xnc6io">foileton</term>
          <term type='origine' ref="https://hdl.handle.net/20.500.11942/crtxolq1evsr9">opera originala</term>
          <term type='discours' ref="https://hdl.handle.net/20.500.11942/crt4wma17ncnj">narativ</term>
          <term type='public' ref="https://hdl.handle.net/20.500.11942/crthb4el4r5qc">non deafini (public cible)</term>
          <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
        </keywords>
        <keywords>
          <term type="receptare" n="5"/>
          <term type="republicare" n="2"/>
		  <term type="finished"></term>  
        </keywords>
      </textClass>
    </profileDesc>
    <encodingDesc>
      <projectDesc>
        <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
        <p>Cuvantul cheie de tip "republicare" indica numarul de editii ale textului în intervalul de 10 ani după prima publicare.</p>
		 <p>Cuvantul cheie de tip "finished" indica stadiul realizarii operei de catre autor.</p>
         <p>Masura de tip "complete" indica faptul ca am gasit romanul în forma completa.</p>
      </projectDesc>
    </encodingDesc>
  </teiHeader>

  <text>
<body>
  <div type="part" n="1">
<head>FOIȚA ZIARULUI „ROMÂNIA”. 1. Din memoriile unui procuror</head>
<div type="section"  n="1">
<head>I</head>
<p>Într-una din zilele lui Aprilie, oficiul poștei din orașul C... primi între alte colete și o ladă de brașov bine legată cu frânghie subțire și bine închisă cu cheia. Expediată din orașul B. lada purta adresa d-lui Gențianu, strada Frumoasă, nr. 40,—scrisă cu văpaia neagră în litere și urât făcute.</p>
<p>Împiegatul o puse în magazie până să vină adresantul s-o ceară și trimise avizul prin împărțitorul oficiului.</p>
<p>— Nu-i nimeni cu numele ăsta, domnule,—zise împărțitorul către mai marele său.</p>
<p>— In strada și la casa cu numeral din aviz ? intrebă impiegatul.</p>
<p>— Da, domnule, acolo.— răspunse împățitorul.</p>

<p>— Bine. Pune aici avizul și lasă lada unde se află. O plăti magazinajul când a care-o cineva...</p>
<p>Trecură vreo cinci zile de la venirea lăzii. Vremea era foarte călduroasă.</p>
<p>— Domnule, grăi unul dintre hamali, miroase al dracului de greu în magazie,— parc-ar fi un stărv... să iertați...</p>
<p>— Căutați și voi de vedeți ce este,— răspunse restit impiegatul...</p>
<p>A doua zi aceeași plângere, cu încredințarea că au căutat toți dar că n-au găsit nimic.</p>
<p>Impiegatul, scos din sărite, porni către magazie.</p>
<p>Un miros puternic de stărv, te făcea în adevăr să strâmbi rău de tot din nas.</p>
<p>Impiegatul căută în sus, căută în jos, până ce se apropia de lada de brașov...I se păru atunci că de acolo ar fi venit mirosul și se plecă, împrejurul ei, mirosind și silind capacul să se ridice puțin.</p>
<p>— Aici e lucru dracului,—zisei el către toți care -l înconjurau. Uite, când mișc capacul câte puțin, pătrunde o duhoare,vorba voastră, ca de stârv.</p>
<p>— Or fi niscare-va brânzeturi d-alea care numai miros frumos n-au, grăi unul dintre hamali.</p>
<p>— Mai știi, o fi,— respunse impiegatul fără a fi încredințat de felul mărfei. Nimenea dintre voi nu cunoaște pe domnul ăsta Gențianu, în altă stradă ?—întrebă el apoi.</p>
<p>— Cum ? Gențianu ? stăi, grăi un hamal, cercând a-și aminti, că știu eu unde șade unul pe care -l chiamă așa,—-i-am dus un aviz mai acuma o luna și -mi-a dat un franc bacșiș... stă în strada Furtunoasă No. 10...</p>
<p>— Ei, să știți că e acela... Frumoasă, I furtunoasă, — se cam potrivește... Pe urmă, numărul casei se greșește de multe ori, — zise impiegatul. Aleargă, bulgarule, și du avizul, doar ne-om scăpă azi de păcătoșia asta.</p>
<p>Hamalul porni cu avizul.</p>
  </div>
    <div type="section" n="2"> 
<head>II</head>
<p>Ghințeanu era acasă. Om în vârstă, I plăcăndu-i odihna și liniștea după o furtunoasă viață de magistrat și apoi de avocat,— să îndeletnicea acum ce cetitul de cărți și cu grădinăria.</p>
<p>Casa lui era mică, dar cu gust împodobită; curtea lui cât trebuia, dar curată și așternută cu piatră, grădina, patima lui, era mare, plină de copaci roditori de tot felul și de flori puse în a brazde sau în ghiveciuri și în putinele.</p>
<p>De la 6 ceasuri dimineața și pănă la 10, ei și cu gădinaru lui, un rândaș lat în spate și foc de harnic, își făceau de lucru în grădină.</p>
<p>După zece și pănă la amiază cetea; mănca și apoi dormea două ceasuri. Se scula din somn, cetea și spre seară să apuca iar de grădină.</p>
<p>Din viața asta nu -l puteai scoate nici cu carul cu boi.</p>
<p>Nevasta lui, o femeie bună și blândă de nu -i auziau slugile gura de căt lazile mari,— lucra, se ducea prin vecini, pe la rude și la biserică.</p>
<p>Și fiindcă -și iubia bărbatul și acuma la bătrănețe, îi cam spiona adese ori mișcările, când îl știa în grădină, ca să vadă, nu se uita cumva printre crăpăturile gardului la femeile ce trec pe uliță ?</p>
<p>În colo, liniștea și buna înțelegere domniau în casa aceasta, fără încetare.</p>
<p>— Bărbate, grăi d-na Ghințeanu, ivindu-se la poarta grădinei, te caută un om de la gară c-o recipisă...</p>
<p>— Cum se poate,— strigă Ghințeanu cu bucurie,— Iorgu -mi-o fi trimițând iar semințe de flori...</p>
<p>Ridicându-și ochelarii pe frunte și ștegându-se de sudori, Ghințeanu luă recipisa, bacșișui pe hamal și trimise fuga pe ajutorul seu grădinar să aducă coletul.</p>
<p>După un ceas lada era pusă în sala de intrare.</p>
<p>Când veniră bătrănul și cu soția sa s-o deschidă, fură loviți în cap de mirosul greu ce pătrundea din ladă.</p>
<p>— Fiu! da ce dracu o fi pus Iorgu înlăuntru de are așa miros,— făcu bătrăna cu dezgust.</p>
<p>— El știe... Curănd un cuțit, Ștefane, să tăiăm sfoara asta...</p>
<p>Ștefan grădinarul aduse cuțitul și tăia frănghioara.</p>
<p>Cum să deschidă lada însă o dată ce lipsia cheia!</p>
<p>— Na asta-i! făcu Ștefan. Lasă fie lada la tine, dacă-i cheia la mine,— povestea jidanului.</p>
<p>— Trage-i cu toporu, Ștefane,— zise bătrănul și scoate-o de aici că m-a amețit duhoarea asta...</p>
<p>— Las că o deschid eu, domnule... Ia s-o umflu și s-o duc la bucătărie; și zicând, Ștefan o încărcă pe umerii lui largi și porni la bucătărie.</p>
<p>Acolo luă un cui lung, făcu un cârlig la vârfu lui și răsucindu-l în broască deschise lada.</p>
<p>Bucătăreasa, cu mâinile în șolduri, cu zâmbetul curiozității pe buze, dar cârnind din nas din când în când,— aștepta să vadă ce-a mai primit domnul.</p>
<p>Deodată Ștefan se dedu înapoi cu ochii holbalți de spaimă și de scârbă...,iar bucătăreasa azvârli lingura din mâini și dădu fuga în curte țipând.</p>
<p>Ghințeanu și nevasta alergară la dânsa. Atunci ieși și Ștefan.</p>
<p>— Ce e, fa Ileano, de țipi așa! întrebă bătrânul.</p>
<p>— Urgia cerului, domnule,— striga bucătăreasa și își acoperi obrazul cu amândouă mâinele.</p>
<p>— E groază, domnule, zise Ștefan.., ceva nemaipomenit...</p>
<p>— Dar ce e, pentru d-zeu, striga Ghințeanu repezindu-se la bucătărie.</p>
<p>Un răcnet surd îi ieși din gât și se dădu înapoi galben la fața ca moartea.</p>
<p>Atunci s-apropia și Ghințeanca. Dar n-apucă să se uite bine, că ce vezu, pe de o parte și mirosul grețos pe de altă parte, o făcură să dea un țipăt și să cadă în brațele bucătăresei, care o duse în casă.</p>
<p>Ghințeanu își veni iute -n fire; și aminti că pe când fusese magistrat văzuse o mulțime de întemplări care de care mai groaznice și mai scârboase și s'apropia din nou de ladă.</p>
<p>Ștefan dăduse de o parte o velință de lână tărcată și un cearceaf alb...</p>
<p>Cât lada de lung, zăcea în fundu-i, un copil ca de vreo zece ani, în pielea goală și cu o rana făcută de tăietură de cuțiț, la gât.</p>
<p>Intrat în descompunere, cadavrul avea o înfățișare dezgustătoare.</p>
<p>Ghițeanu trimise numai decât la poliție și dădu de știre.</p>
<p>Peste o jumătate de ceas procurorul veni la fața locului, cu medicul primar și cu comisarul mahalalei.</p>
      <trailer>Va urma</trailer>
</div>
  </div>
  <div type="part" n="2">
<head>FOIȚA ZIARULUI „ROMÂNIA”. 2. DIN MEMORIILE UNUI PROCUROR</head>
<milestone unit="Urmare"></milestone>
    <div type="section"  n="2">
<p>Atunci se vezu că numele de Gențianu era fictiv ca și numele stradei și numeral casei și că numai potrivirea cu numele de Ghințianu, făcuse ca lada să fie primită de bătrănul rentier.</p>
<p>Medicul constată că mortea copilului se putea urca la cel puțin două săptămâni ;că copilul trebuia să fi dormit în momentul când i s-a tăiat beregata, căci cu toată descompunerea și păstra aerul lui cel liniștit ca în vremea somnului.</p>
<p>Să încheie proces-verbal și lada fu luată de autorități.</p>
<p>In aceeași seară, un agent al poliției porni la B. .. cu lada dată la vagonul cu efecte de călătorie.</p>
    </div>
    <div type="section"  n="3">
<head>III</head>
<p>Parchetul din C.. . telegrafiase parchetului din B ... făptuirea acestei tainice crime.</p>
<p>Cliveanu, procuror destoinic în descoperirea multor crime ascunse, fu însărcinat cu cercetările.</p>
<p>De cum i să dădu instrucțiunea afacerii pe mână, Cliveanu, înainte de a face vreun pas în afară, se duse pentru a doua oră la morga de la spitalul județului și vezu din nou cadavrul.</p>
<p>Puse de 'l fotografiă și se găti se lase spitalul.</p>
<p>Dar nu făcu doi pași spre ieșire, că se lovi peste frunte.</p>
<p>—Domnule doctor, se adresă el către însoțitorul său, ce s-au făcut cerșaful și velința în care era pus cadavrul copilului ?</p>
<p>— Să întreb pe îngrijitor, d-le procuror.</p>
<p>Îngrijitorul se arătă; procurorul repetă întrebarea ce făcuse medicului.</p>
<p>— Lada e pusă bine, d-le procuror, împreună cu cearșaful și cu velința. </p>
<p>— Bun, adule, te rog, încoace, zise el îngrijitorului, care se plecă și ieși; apoi, se întoarse către medic adăugând : Dacă nu mă înșel, mi s'a părut, la prima vedere, că cerșaful avea o inițială..... Atunci, nu i am dat atenție, preocupat cum eram să observ cadavrul și suprins cum eram de acest fel nou d-a se scăpa pe cineva de un cadavru supărător ...</p>
<p>— O inițială ? .. . făcu medicul. Ce bine ar fi .. .Tot ați avea un drum deschis către descoperirea făptuitorilor.</p>
<p>Îngrijitorul intră cu un ungurean care aducea lada.</p>
<p>Scoțându-și mănușa, procurorul apucă cerșaful și începu a-l căuta pe la margini!</p>
<p>La unul din coifuri, în adevăr, Clivescu și medicul văzură un S și un V, puși monogramic și aplicați cu cerneală cafenie de marcat.</p>
<p>— S. V .. . pronunța procurorul. ..</p>
<p>— Poate fi și S. A.. . zise medicul</p>
<p>— Nu cred, pentru că cerșaful a trebuit să fi așezat așa, în lungul său ;— și zicând, procurorul îl așternu jos cu ajutorul îngrijitorului.</p>
<p>—De obște, începu Cliveanu, ștampila de marcat,— căci de sigur că cu ștampila s-au pus aci literele acestea, ștampila de marcat, zic,— se aplică în colțul cerșafului.</p>
<p>Literile sunt bine marcate ; uite, toate, colțurile literilor se văd lămurite; prin mare cine le-au aplicat, a avut grijă pune bine ștampila, drept în mijlocul colțului și așa ținută în mână, ca literile să nu iasă întoarse. Dacă am presupunecă S. A în loc de S. V. atunci litera A. ar trebui să aibă la mijloc liniuța care deosebește pe A de V ; și atunci ar trebui să admitem că stampila a fost pusă pe colțul cerșafului de-a-ndoasele. Liniuța lipsind însă, și având în vedere că ștampila era bine lucrată, proba evidentă :regularitatea literilor,— cred că inițialile sunt S. V. și nu S. A.</p>
<p>Cearșaful acesta trebue să fi fost din rufăria pentru pension a copilului asasinat, căci, de obște rufăria aceasta se marchează astfel.</p>
<p>Părinții copilului trebuie se fie cu dare de mână; ori dacă nu avea părinți, atunci tutorii săi. Aceasta o cred după calitatea cearșafului ..</p>
<p>— Dar velina ? întrebă medicul.</p>
<p>— Cine nu are velințe, astăzi, când peste tot locul umblă furia mobilării țărănești a caselor ? . . . și ia seama, d-le doctor, că velința a fost pusă în patul copilului sub cearșaf,— probă că sângele ce-a curs din rană, uite, a pătruns la velință; după ce-a încetat copilul din viață, -l-au înfășurat în cearșaf și l-au pus în ladă, iar pe deasupra au așezat velința . . .</p>
<p>— Mă mir de ce l-au tăiat și nu -i-au dat otravă ... Sângele compromite mai curând, zise medicul...</p>
<p>Procurorul se gândi câteva momente .. Altul -i era șirul cugetărilor lui . . .</p>
<p>— Da, și vremea era potrivită de minune, zise el, mai mult sieși. Moartea copilului se urcă la două săptămâni,— ceea ce corespunde tocmai cu sfârșirea vacanței Paștelui . . . Dispariția copilului nu o să neliniștească pe vecini, căci acei ce l-au trimes pe lumea cealaltă, pot ușor zice că le au trimes la pension,lucru foate firesc. Astfel dar, nimeni nu va bănui adevărul... Acuma, pricina că l-au tăiat și că nu l-au otrăvit, trebuie să fi atârnând de hotărâre grabnică de a-l ucide, hotărâre luată în chiar noaptea asasinărei, cănd nu au mai avut timpul d-a căuta alt mijloc ...</p>
<p>În sfirșit, d-le doctor, încheiă Cliveanu, justiția cred că va ajunge să lumineze întunericul în care se ascunde până acum crima aceasta. Eu, iau acasă cearșaful și velința.</p>
<p>După ce porunca sa d-a-i fi puse în birjă cearșaful și velința, fu îndeplinită,procurorul salută spre medic și ieși . . .</p>
<p>— A! încă ceva, d-le doctor, zise Cliveanu oprindu-se pe pragul porței</p>
<p>Doctorul alergă la el.</p>
<p>— Ori cine s-ar încerca să caute informații d-aci, pentru presă, să nu le aibă, te rog. Cercetările ce vă face, cât și observațiunile ce am făcut amândoi acuma, trebuia sa rămână în taină . . .</p>
<p>— Vor rămănea, d-le procuror.</p>
</div>
    <div type="section"  n="4">
<head>IV</head>
<p>A avea numai două litere, cu care să dai de urma unei crime și nici o altă urmă! Iată ceva greu de tot. Și însă, nădejde este, nădejdea răsare și crește până aproape să se prefacă în siguranță, când îți arunci ochii la două litere care înseamnă ceva.</p>
<p>Două litere înseamnă un nume și acest nume trebuie să aibă un stăpân</p>
<p>Pe stăpânul acestui nume, îl cunoști poate; -ți-a strîns mâna ieri, alaltă ieri, fără să știi că mâna ce -ți-a întis-o e de curând spălată de pete de sânge omenesc.</p>
<p>Dar dacă stăpânul acelui nume a fi singur, copilul ce nu era în lume! Dar acei ce -l uciseseră erau numai niște rude, ori vreun tutor, nesățioși de bani.</p>
<p>Căci, — și Cliveanu și-o zisese de la început, — motivul acestui omor fusese moștenirea, fuseseră banii și erau banii vecinicului motiv de crimă și de nelegiurire.</p>
<p>Dacă stăpânul numelui copilului fusese numai copilul mort, descoperirea devenea grea; atât numai, mai grea. Căci, să-și închipuiască Cliveanu că nu putea să o descopere de fel, -i iera lui preste putință d-a crede. Mai curând sau mai târziu trebuia să afle taina și să preia pe vinovați justiției. Tot sângele vărsat strigă resbunare.</p>
<p>După o încordată gândire de două zile cum să înceapă cercetările, își hotărî primul pas.</p>
<p>Orașul B .. . numeră trei pensioane băieți. În ziua d-ăntâia vizită pe directorul unuia din cele trei pensioane și cercetă catalogul tuturor claselor, sub cuvânt de-și aminti numele unui copil alnei rude a sa.</p>
<p>Erau trei copii în pension al cărora nume să începea cu inițialele S. V. toți-trei se aflau sănătoși și plini de viață.</p>
<p>În celelalte două pensioane avu același rezultat. Primul pas nu-i izbutise dar</p>
<p>Atunci să gândi la Capitala țării. Dar câte institute de copii, câte internate,— câte școale!</p>
<p>Ori cum, trebuia să încerce. Deci, scrise prefectului poliției din București, confidențial. să caute a avea toate numele copiilor din toate școalile publice primare și din toate institutele ; iș-i arătă scopul cercetărilor sale.</p>
<p>In două săptămâni putu dobândi o mulțime de liste pline cu nume, dintre care, acelea ce începeau cu S. V. erau subliniate cu roș și aveau câte o notiță, daținătorul numelui era în școală sau absent,— nereintors încă d-acasă după vacanță.</p>
<p>Din orașul B... erau mai mulți copii purtând nume ce incepea cu S. V., dar numai trei dintre dânșii nu se reîntoarseră după vacanță.</p>
<p>Numele celor trei copii erau : Sterian Vernea, Ștefan Voinescu și Sandu Voiovici.</p>
<p>Procurorul tresări de bucurie la cetirea acestor nume : el cunoștea pe primele două familii.</p>
<p>Îi rămânea necunoscută numai cea d-a treia, dar lucrul era atăt de simplificat, că izbânda trebuia s-o aibă în cel mult o lună.</p>
<p>În aceași zi vizită familiile Vernea și Voinescu și găsi bolnavi pe amândoi copii Sterian și Ștefan.</p>
<p>Atât în familia Vernea, cât și în familia Voineseu, întrebă dacă numele familiei Voicovici e cunoscut cumva.</p>
<p>D-na Voineseu deschise atunci vorba și începu să -i povestească multe privitoare la această familie ce o cunoștea de mult.</p>
<p>După o săptămănă Cliveanu făcu cunoștința familiei Voicovici și cinci zile în urmă, începea astfel compunerea notelor sale.</p>
  
<p>Afacerea Voicovici</p>
<p>Note.— „D-na Voicovici, femeie în vârstă de 45 de ani, robustă încă. Vioaie în mișcări. Vorbăreață. Gest, privire, aerul figurii, pline de demnitate. Își iubește bărbatul, își adorează copiii. Origina : româncă.</p>
<p>D-nu Voicovici, bărbat în vârstă de 58 de ani. Înalt, roșu la față, sănătos, puternic. Preferă pe băieți, fetelor ce are. Arată iubire de-e potrivă tuturor. Origina: bulgar.</p>
<p>„Casa lor în bielșug. Armonia domnește în căsnicia lor de la început.</p>
<p>„D-na și d-nul Voicovici au două fete, amândouă nemăritate și doi băieți cu studiile încă terminat</p>
<p>„Nu în astfel de familie era să găsesc pe omorătorii copilului Sandu Voicovici; dar -i-am dorit cunoștința căci printr-nsa puteam ajunge la criminali.</p>
<p>„Întâi maiu s'apropie.</p>
<p>„ D-na Voinescu fu invitată să petreacă acea zi la moșia fratelui lui Voicovici,nu departe tare de B ...</p>
<p>„Ca prieten fui și eu rugat prin d-na Voinescu să iau parte.</p>
<p>„Dacă 'mi-ar fi propus cineva o partidă de vânătoare, mie, care adorez vânătoarea, n-ași fi simțit o bucurie mai mare.</p>
<p>„Făcui numai de căt o vizită d-nei și d-lui Voicovici ca să le mulțumesc de invitare. Bucuria ce să vedea pe fața mea,li se păru atât de sinceră, că le făcu plăcere și-mi oferiră un loc în trăsura lor</p>
<p>„Primii. A doua zi, ajunul lui Maiu I, eram acolo la ora fixată și pornirăm la țară.</p>
<p>„Timp frumos. Ici și colo, pe munți, tot se vedea încă zăpadă. Cu căt ne apropiam, simțiam și mai mult receala. Aerul era curat însă; făcea bine. Nu ne mai săturăm d-a -l respira din toată puterea plămânilor.</p>
<p>„Trebuia să mă arăt vesel, și eram. În cugetul meu însă mă simțiam nerăbdător d-a ajunge mai curând. Mă frământa cumplit dorința d-a vedea pe acei ce erau să fie obiectul stăruitoarelor și tainicilor mele observațiuni; mă urmăriaideea d-a găsi odată pe asasini; vedeam cadavrul sângerat și descompus și mă întrebam mereu: cum lângă atăta seninătate și armonie ca în familia aceasta, putea fi și întunerecul crimei?</p>
<p>„Fiicele cu ginerii d-lui Voicovici, oameni veseli și mulțumiți, după cum le arăta chipul; d-na și d-nul Voiecvici fericiți și bucuroși de petrecere... Peste ce o să dau la țară, în familia fratelui lui Voicovici ?</p>
<p>„De sigur că peste aparența onestității, veseliei, fericirei!...</p>
<p>„Ajunserăm cănd amurgia. Case mari frumoase. Grădină ca un raiu, în care mâna omului a căutat să se întreacă cu aceea a Firei.</p>
<p>„Înlăuntrul casei lux, belșug. „De la la înteia aruncătură de ochi putui zice: bogăție multă.</p>
<p>„În mine -mi ziceam: aparența cea mai desăvârșită care îndreptățește prima idee. O șoaptă îndărătnică -mi tot cânta mereu aceasta. D-nul Voicovici, stăpânul acestei moșii semena cu fratele său târgovețul;— dar în loc de aerul sincer al acestuia din urmă, avea un aer fățarnic, viclean. Să fi avut 40 de ani.</p>
      <p>N. G. Radulescu</p>
      <trailer>Va urma</trailer>
</div>
</div>
  <div type="part" n="3">
<head>FOIȚA ZIARULUI „ROMÂNIA”. 3. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section"  n="4">
<p>„În restul serii putui vedea că e de o iuțeală, fără margini, în stare fiind să toarne toate în cale-i când se mânia. Se supăra pe o slujnică și era s-o lovească în cap cu un scaun, de nu intram în casă. Mi se scuza, de cum îl găsii, și -mi spuse că așa e el, iute, dar nu e primejdios cu ciuda lui.</p>
<p>„Nevasta sa, o slăbănoagă, nervoasă înrăutățită de frunte. Avea ochi frumoși negri care-i joacă ca niște pui de draci în toate părțile.</p>
<p>„Când își încruntă sprâncenele-i mari și negre, ochii săi ia o expresiune posomărâtă de răutate.</p>
<p>„Am dat numai decât cu gândul că femeia aceasta trebuie să fie cochetă, nestatornică, stăpână absolută, în casă; voință de fier, îndărătnică, răzbunătoare, fățarnică.</p>
<p>„Desigur că aveam în acești doi oameni pe criminalii căutați, pe omorâtorii copilului.</p>
<p>„De cum îmi intră în cap ideea aceasta că ei și numai ei puteau fi, să născu în mine dorința aprinsă d-a le cunoaște viața intimă.</p>
<p>Numai astfel făcând, așa soi de făpturi, pot să -ți dea adevărata cunoaștere a caracterului lor.</p>
<p>„Pentru acest scop îmi trebuiau zile întregi; și cum acești oameni locuiau la țară, îmi trebuia un pretest puternic pentru a mă putea apropia de dânșii fără să le dau de bănuit.</p>
<p>„Pretextul îl găsii. De și vesel că aveam mijlocul, totuși nu mă lăsaiu pe tănjală cu observațiunile mele.</p>
  </div>
    <div type="section"  n="5">
<head>VI</head>
<p>„Ne așezarăm la masă..Eram vreo douăzeci de persoane, în tot.</p>
<p>Un amănunt la sosirea mea: am fost să mă recomand domnilor de gazdă ca procuror.</p>
<p>„D-na a tresărit, am simțit bine. Mâna ce -mi-o dăduse să -i-o sărut, -i-a tremurat ușor.</p>
<p>„În timpul mesei, d-na Voicovici (Aurelia) mă fixa mereu.</p>
<p>„Ohii săi luaseră o expresiune dulce de melancolie, care, ce e drept îi venia foarte bine.</p>
<p>„Dacă aș fi fost venit la țară numai cu gândul de-a petrece, acele ochiade m-ar fi măgulit.</p>
<p>„Aurelia știa, avea măiestria, d-a înlănțui inimile.</p>
<p>„Dar eram procuror;— omul se făcea nevăzut după toga de magistrat. Fui deci, nepăsător față cu întregul arsenal de zâmbete și de ochiade ale Aureliei,care de care mai poftitoare și mai pline de ispită.</p>
<p>„Aceasta o făcu să se înciudeze căci, la sfârșitul mesei, când fiecare dădu brațul unei femei ca să o conducă în seră,unde trebuia să-se ia cafeaua,— Aurelia se găsi tocmai lăngă mine. Politeța mă făcu să-i dau brațul.</p>
<p>— Cum vă place la noi, d-le Cliveanu? mă întrebă dânsa.</p>
<p>— Sunt încântat, doamnă, am răspuns c-un ton de adevărată admirație. Toată orânduiala aceasta a caselor, a curții, a grădinii, dovedește bun gust, știința de-a trăi,— căci, doamnă, a trăi bine e și aceasta o știință.</p>
<p>— Care nu se învață la școală, domnule zise ea c-un hohot de râs care o făcea drăgălășă de tot...</p>
<p>— Care se inveță de la sine, doamnă, e adevărat, dar pentru aceasta, trebuie să aibă cineva o educație excelentă, bun simț și bun gust... Averea, mijlocul, însușirile ce-am expus, sunt factorii, și posedați cu bielșug aceste însușiri, d-nă...</p>
<p>„Păru surprinsă de complimentul acesta atât de măgulitor, tocmai de la mine care stătusem până aci indiferent la provocările ei.</p>
<p>— O! domnule Cliveanu, răspunse Aurelia privindu-mă cu niște ochi care mă pătrunseră de flori prin tot trupul, mă măguliți prea mult...</p>
<p>„Simții atunci că 'mi strângea brațul zdravăn, cum coboram cele patru trepte care duceau la seră.</p>
<p>„Făptura aceasta atât de ciudată, îmi făcea o impresiune și mai ciudată. Mă farmeca pe nesimțite.</p>
<p>„Toți sorbiau deja din cafele când intrarăm, noi cei din urmă, în seră.</p>
<p>„Nu știu cum, fără voie, ochii mei întâlniră pe ai d-lui Voicovici, bărbatul Aureliei.</p>
<p>„Privirile lui scânteietoare mă săgetară. Înțelesei că nu-i plăcea compania ce țineam nevestei lui.</p>
<p>D-lui era desigur gelos.</p>
<p>„Subt influența acelor priviri, redevenii procurorul c-o misiune oarecare în casa aceasta.</p>
<p>Vasile (acesta era numele soțului Aureliei) veni întru întâmpinarea noastră.</p>
<p>„Atunci lăsai brațul femeii.</p>
<p>„Înainte de a-mi vorbi, am surprins o căutătură repede de imputare și de mânie adresată de Vasile, femeii sale.</p>
<p>— Îmi dați voie, d-le procuror,— îmi vorbi el, să vă arăt sera?</p>
<p>— Cu plăcere, d-le Voicovici . ..</p>
<p>„Îmi luă brațul cu multă familiaritate și începu a se plimba cu mine.</p>
<p>„Sera e mare și face parte din corpul casei. Geamurile sunt de sticlă albastră și acoperementul, de sticlă groasă albă se poate desface și ridica din patru părți.</p>
<p>„Orânduiala atâtor soiuri de flori străine și indigene, dădeau serei o înfățișiare în adevăr poetică, mai ales la lumina becurilor de gaz, căci întreaga casă era așa iluminată.</p>
<p>„Vasile rupse o minunată garoafă bătută și -mi-o puse la cheutoare.</p>
<p>„Vorbirăm de politică, de agricultură, printre explicațiunele ce-mi da de numirile deosebitelor flori.</p>
<p>„Mă convinsei, după gesturile și după vorba lui mieroasă, că trebuia să fie un om primejdios ; un om stăpânit de multe patimi urâte.</p>
<p>„Societatea se strânsese în rondul din mijlocul serei, împrejurul unei mese și vorbia.</p>
<p>„Vezui de la întâia ochire că subiectul convorbirii era plin de interes.</p>
<p>— Despre ce e vorba ? întrebai.</p>
<p>— Închipuiți-vă, d-le procuror, mi se adresa Aurelia, ne ar veni vestea tocmai acuma că unul din vătafii noștri, un grec a fost omorât de țăranii revoltați . ..</p>
<p>— Când? am intrebat eu, luând un aer serios.</p>
<p>— Uite, azi pe seară, cam pe vremea când ați sosit ia noi. . .</p>
<p>— De datoria mea este să merg la fața locului,— zisei. Dați ordin, vă rog d-le Voicovici să fiu condus.</p>
<p>Numai decât, răspunse el, glasui-i tremura, ieșia înădușit din gâtul lui. Se roșise cu urechi cu tot ; ochii lui luaseră o expresiune sălbatică și se făcuseră roșii ca sângele.</p>
<p>„Mi se aduse în seră pălăria, pardesiul și bastonul. Toți se ridicaseră, serioși și tăcuți.</p>
<p>— Vă însoțesc și eu, zise Voicovici.</p>
<p>„Aceasta n-ași fi voit-o. Uciderea logofătului era pentru mine un mijloc nou bine-venit, ca să studiez și mai bine caracterul lui Voicovici. . .</p>
<p>— Dacă doriți . . . numai decât; am răspuns lui cu un ton care însemna neted : nu veni.</p>
<p>„Dar pentru că înfuriatul proprietar se gătea să meargă, zisei :</p>
<p>— De ce nu lasați justiția să -și facă întâi singură cercetările ? . .. știți d-v...ca proprietar . .. puteți influența pe țărani, direct, numai cu prezența d-voastră...</p>
<p>— Aveți dreptate, răspunse Voicovici, cu un ton care -mi dădu fiori.</p>
      <trailer>Va urma</trailer>
      <trailer>Rădulescu-Niger</trailer>

</div>
</div>
  <div type="part" n="4">
<head>FOIȚA ZIARULUI „ROMÂNIA”. 4. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section" n="5">
<p>„Atunci se auzi zgomot de glasuri în curte iute și un fecior intră în seră după căteva momente.</p>
<p>— A venit d-l sub-prefect, notarul și pimarul.. .</p>
<p>— Să poftească, răspunsei.</p>
<p>„Intrasem de tot în pielea de magistrat. Sub-prefectul, medicul plășei, și primarul și notarul comunei în care se făptuise omorul, intrară și mi se ploconiră.</p>
<p>— Am trimis un călăraș să anunțe la B . . . , vorbi sub-prefectul ... Pe urmă am aflat că sunteți aci și. . .</p>
<p>— Bine-ai făcut, d-le sub-prefect....</p> 
<p>„ Și fără să întreb cum s-a petrecut faptul, lucru ce așteptau toți cu cea mai încordată curiozitate,— zisei:</p>
<p>— Să mergem, d-lor...</p>
<p>Trăsura așteaptă la scară. Salutarăm Societatea încă o dată,— căci ne însoțiră cu toți pănă afară,— și pornirăm.</p>
  </div>
<div type="section" n="6">
<head>VII</head>
<p>„Răcoarea nopții era foarte simțitoare. Deși lipsia luna, noaptea, liniștită și senină, era foarte străvăztoare.</p>
<p>„O luarăm pe o potecă strâmtă de pe coasta muntelui și după un mers de jumătate ceas sosirăm la primărie.</p>
<p>„Satul era în picioare. De la prima aruncătură de ochi vezui că țăranii sunt foarte îndârjiți, după aerul războinic cu care ne primiră.</p>
<p>— Procurorul, procurorul de la B... strigară vreo câțiva . .</p>
<p>„Cei mai mulți își scoaseră căciulile și pălăriile, lăsând aerul cel de sfadă.</p>
<p>„Am aruncat o lungă privire serioasă asupra țărănimii și am intrat în tinda primăriei.</p>
<p>„Pe-o rogojină se afla întins un om mărunțel și gros; trebuia să fi fost roșu la față. Acum figura -i era învinețită și trăsurile așa de contractate, că-l făcuseră hidos.</p>
<p>„M-am apropiat și am pus un genunchi pe rogojină.</p>
<p>„Capu-i era crepat în mai multe locuri. Un ochiu -i era umflat cât pumnul. Pe găt purta urmele ghiarelor înfipte în carne.</p>
<p>„Mare trebuie să fi fost mânia poporului de-l uciseseră într-un fel așa de crud.</p>
<p>„Închiarăm proces-verbal.</p>
<p>— Unde sunt cei mai vinovați? am întrebat eu pe primar...</p>
<p>„Abia isprăvii vorba și toți țăranii de afară strigară într-un singur glas, detunător și fiorelnic în tăcerea nopții</p>
<p>— Toți suntem vinovați! Pe toți ne ucidea grecoteiul ! Toți l-am ucis și noi!</p>
<p>„Mi se aduse șase inși între paznicii comunali.</p>
<p>„Atitundinea lor era dârjă, privirea curată. Parcă -și ar fi făcut o datorie de conștiința, că uciseseră pe vătaf.</p>
<p>— Da nu ne mai păziți, că nu fugim, zise unul din vinovați.</p>
<p>— Tăcere ! am poruncit eu, și începui interogatorul:</p>
<p>— Cum vă chiamă ?</p>
<p>— Stan Moraru.</p>
<p>— Vasile al Saftei de la păriu.</p>
<p>— Neculai Doagă.</p>
<p>— Mateiu Neagu.</p>
<p>— Radu Lăcustă.</p>
<p>— Vișan Costea</p>
<p>„După ce le luai însemnarea de vârstă întrebai pe cel mai bătrăn, Vișan Costea :</p>
<p>— Ia spune-mi moșule, d-ta că ești acum de! om bătrăn, om mai cu frica lui D-zeu, de ce ați făcut păcatul ăsta ca să-l ucideți un om ?</p>
<p>„Vișan se scărpina după ceafă:</p>
<p>— Of! domnule, — începu el,— când ați fi d-voastră ăi de pe la oraș, în pielea noastră, numai atunci ne-ați da dreptate: Apoi bine, domnule , nu-i d-ajuns că n-avem zi albă de la D-zeu, că muncim până dăm în bot, — apoi nici nu ne socotește d-l proprietar după dreptul nostru ... Că de! doar țineam și noi minte ce pustia munciam de cu dimineața pănă-n seară...</p>
<p>— Așa-i,— mormoiră ceilalți.</p>
<p>— Numai ce ne pomenim cu domnul proprietar că ne înjură, că ne dă palme ca la slugi, că ne face cum -i vine la gură și că ne dă afară cu mâinile  goale,când noi aveam nădejde să apucăm ia acolo câte ceva bani, de! pe munculița noastră. Pornim cu capul în jos, domnule, oftând și afurisindu-l, în inima noastră; și ne ducem iar la muncă. Acolo cade pe capul nostru ca o urgie cerească, vătaful ăla, vătaful ălalt că, ci că tot nu muncim nimic, — și ne bate, domnule cu biciu,până ce ne dă sângele.</p>
<p>— Așa-i, așa-i d-le,— strigară țăranii d-a fără,— și nimenea nu ne face dreptate,nimenea domnule !</p>
<p>— Și așa, moșule ? întrebai pe Vișan.</p>
<p>— Și iaca așa d-le. Dar dintre toți, iaca, astai cruce, vătafu ăsta, grecu, era mai nemernic ca toți. De câte ori socotești d-ta nu ne am plâns la d-l propietar : da d-lui ne-a luat la goană și ne-a înjurat. Am dat jalbă la d-nu primar ! că uite-l ici, e ales de noi toți: — Da socotești d-ta, că ne-a făcut vreo dată dreptate! Ași! ce vorbă. Domnul primar al nostru, uite-l tremură ca varga numai cât aude de numele domnului propietar.</p>
<p>— Acuma, ia spune moșule, cum l-ați omorât pe vătafu ... și pentru ce ?</p>
<p>— Pentru ce ? făcu Vișan, scărpinân-du-se după ceafă. Hei, d-le, pentru că ne-a ajuns cuțitul la os... După toate-alea, grecoteiu mai da năvala și la nevestele și fetele oamenilor... Ieri, nu mai departe a siluit pe fata lui Matei Neagu... Atunci s-a ridicat tot satul în picioare. Și ce ne-am zis : dreptate de la d-nu propietar n-avem ; dreptate de la stăpânire nu, — să ne-o făcem noi. Și spre seară, l-am întâlnit călare și l-am luat la bătaie pănă ce l-am trimes pe lumea ailaltă. Acuma domnule ce-o fi a fi... că, tot pielea noastră plătește la toate... tot ăl mai mic pătimește... Cui am putut am plătit... că și d-l propietar, nu puțin ne face, numai săracii de noi știm.. uite,mai spre iarna asta ce trecu, n-a siluit și d-lui o fată; și...</p>
<p>— Destul moșule ; știu, ce-am vrut să știu. Acuma mai spune numai atâta :D-voastră șase l-ați omorât?...</p>
<p>— Cât despre asta, de, domnule,—știu eu bine ? satul întreg a sărit...</p>
<p>Satul întreg a...</p>
<p>— Da, satul întreg,— noi toți l-am omorât pe grec... strigară sătenii...</p>
<p>— Domnule procuror, grăi notarul, — ăști șase -i-au răzvătit pe ceilalți... Când însă l-a omorât pe grec, era ca într-o bătălie... toți dedeau cu ciomagul... toți strigau, așa că...</p>
<p>— Bine, zisei primarului. Închideți pe ăști șase ;</p>
<p>„Apoi adresându-mă lor ;</p>
<p>— Nu vă temeți oameni buni, de ce-a să fie. O să fiți duși în oraș la arest și pe urmă o să vă judece și, fiindcă drepțior să fie judecătorii, socotesc să vă ierte. Fiți ascultători și vă supuneți.</p>
<p>„Țăranii plecară capul. Cei d-afară nu se mai arătară războinici, eu pornii iară înapoi la Voicovici.</p>
  </div>
<div type="section" n="7">
<head>VIII.</head>
<p>„Se culcase toată lumea, afară de Vasile Voicovici.</p>
<p>„Acesta, neliniștit, se plimba deja de două ceasuri ba prin odaia lui, ba prinseră, ba pe terasa casei.</p>
<p>„În tot drumul meu, nu scosei o vorbă măcar către subprefect care venia să doarmă la Voicovici.</p>
  <trailer>Va urma</trailer>
  <trailer>Rădulescu-Niger</trailer>
</div>
  </div>
  <div type="part" n="5">
  <head>FOIȚA ZIARULUI „ROMÂNIA”. 5. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section" n="7">
<p>„Zgribulit în fundul trăsurii și învăluit cât mai bine putusem, în pardesiul meu, mă găndeam la trista poziție ce-și creaseră bieții țărani aceștia și la neomeniile la care sunt supuși de unii proprietari, arendași și de slugile lor, cât și la nepăsarea stăpânirei.</p>
<p>„Vedeam că au dreptate, bieții săteni, dar trebuia să dau curs justiției.</p>
<p>„Oricum, îmi pusesem în gând să fac așa rechisitoriul, încât curtea cu jurați să-i achite. Erau să rămâie cu arestul până la cea dintâi sesiune a juraților din B ..</p>
<p>„Cum mă vezu Voicovici, mă intrebă repede cum stă lucrul.</p>
<p>— Domnule Voicovici, i-am răspuns țăranii sunt vinovați că au ucis; dar vinovații adevărați sunt aceia care i-au adus până aci încât să ucidă.</p>
<p>— Ce vreți să înțelegeți cu aceasta domnule procuror ?.. îngăimă Vasile.</p>
<p>— Vreau să înțeleg, domnule Voicovici, că unii proprietari și arendași își supraveghiază prea puțin oamenii puși să supravegheze la rândul lor munca ce o face țăranul.</p>
<p>Aceste slugi sunt gâzii țăranului, care-i răpesc dreptul, cinstea și adese ori viața... Iată pricina că se văd crime de soiul acesta comise de țărani...</p>
<p>„Voicovici îngălbenea și roșia.</p>
<p>Vedea el adevăratul țel în care cuvintele mele loviau drept și fără codire din parte-mi.</p>
<p>„Desigur că i-am pierit la moment de la inimă...</p>
<p>— Și... cum o să se termine, te rog? mă întreabă el cu glas înăbușit ?</p>
<p>— Cum ? cu arestarea lor și cu trimeterea la jurați ..</p>
<p>— Și jurații, domnule procuror ?</p>
<p>— Jurații d-le, Voicovici, își vor face datoria în conștiință...</p>
<p>„Îi uraiu noapte bună și cerui să-mi arăte camera mea de culcare.</p>
<p>„După ce chemă feciorul, îl salutaiu încă o dată.</p>
<p>„La închisul ușei, îi aruncai o privire furișă.</p>
<p>„Voicovici mă urmărea cu o căutătură întunecată și dușmănoasă...</p>
<p>— Bun, îmi zisei, o să fiu mai respectat de el, pentru că se teme de mine.</p>
<p>„Rămas singur în odaia mea fumai o țigară în care timp mă dădui gândurilor.</p>
<p>„Cum era să aflu, ce rost a avut copilul ucis aci, căci în casa aceasta, desigur, s-a comis omorul ?...</p>
<p>„Copilul nu era al lui Voicovici. Oricât voiam să-i acord paternitatea mortului un glas lăuntric îmi zicea cu îndărătnicie: nu, nu era copilul lor... „Atunci,treceam la ideea ce deja o avusesem din momentul găsirii cadavrului: Voicovici era tutorele copilului.</p>
<p>„Și pentru că inițialele S. V. însemnau Sandu Voicovici, copilul trebuia să fi fost al vreunei rude a proprietarului</p>
<p>„În acest caz, de ce se alesese ca tutor Vasile Voicovici, și nu celălalt, fratele acestuia ?</p>
<p>„Găsii două pricini. Dacă o fi fost, răposatul tată al copilului ucis, frate cu Voicovici, a lăsat copilul lui Vasile, ca unul ce nu avea copii deloc și se aștepta la o îngrijire ca și părintească din partea lui Vasile.</p>
<p>„A doua pricină, dacă o fi fost numai rudă, a lăsat copilul lui Vasile, tot pentru motivul celălalt, dar la care adaug și faptul că: dna Aurelia Voicovici va fi știut să intre bine pe sub pielea părintelui, lingușindu-l și îmbrobodindu-l, pentru ca să poată căpăta copilul.</p>
<p>„Odată stabilite acestea, îmi rămase să caut a afla pricina uciderii.</p>
<p>„Copilul trebuie să fi avut ca moștenire o avere foarte mare, ceea ce a și atras privirile lacome ale perechei Voicovici de la țară.</p>
<p>„Desigur că nu avut din început ținta de a-l ucide pe copil, ci numai ca, stăpănindu-i averea, să aibă ce exploata și de unde ciupi binișor.</p>
<p>„Iar ceea ce i-au hotărât pe urmă a se scăpa de el prin crimă, a fost, desigur, cauza că : vor fi cheltuit banii copilului.</p>
<p>„Șiind că copilul, devenit major, o să ceară averea, dreptul său, perechia Voicovici s-a desprins cu ideea de a-l suprima și ... l-au suprimat.</p>
<p>„Dar atunci.... Vasile Voicovici, ca frate cu Voicovici din oraș, trebuia să împartă pe jumătate averea rămasă de la nepotul mort...</p>
<p>„Sau partea, jumătate din moștenirea copilului, cât ar fi venit lui Vasile Voicovici, era prea mare, încăt el să se mulțumească numai cu dânsa; sau... nu se gândise la o împărțire cu fratele său din oraș.</p>
<p>„Pentru un om ca Vasile, nu era de admis că se hotărâse pentru o crimă, fără a-i fi calculat tot câștigul și toate urmările.</p>
<p>„Aici se încurcă lucrul. Obosit mă culcai.</p>
<p>„Trebuia să aflu acum amănuntele acestei căsnicii, ca să ghicesc toată intriga ce-a condus la crimă pe gazda mea.</p>
<p>„Adormii cu hotărârea de a observa mai departe a doua zi.</p>
<p>„Cum m-am deșteptat, mi-a venit grabnic ideea de a mă uita la cearșaful ce se afla pe patul în care dormisem.</p>
<p>„Fiindcă ușa nu era încă descuiată am sărit din pat iute și am început a scoate la iveala colțurile cearșafului.</p>
<p>„M-am cutremurat când, la colțul din dreapta patului, din spre fund, văzui literile A. V. — (de astă dată în adever era un A) îmbrățișate, tot cu aceiași cerneală marcate și tot ăm felul acela săpate pe ștampilă.</p>
<p>„Aveam o probă materială că omorul aici se făptuise și anume de soții Voicovici.</p>
<p>„La ora 9 un taraf de lăutari începu să scărțâie în grădină.</p>
<p>„l Mai începea cu luarea cafelei cu lapte pe verdeață.</p>
<p>„Aurelia să îmbrăcase c-o rochie de casă de dimineață, rochie foarte bine tăiată și care-i venea de minune.</p>
<p>„Dormise fără visuri rele, pesemne, căci era rumenă la față, voioasă, vorbăreță, sprientenă.</p>
<p>„Să fii jurat, văzând-o că e o fată tânără de 18 ani, care se arată așa bine că în casă se află și logodnicul ei</p>
<p>„Se așeză în același grup cu mine căci, cafelele erau așezate pe mese puse pe iarbă în jurul unui avuz.</p>
<p>„În privința omorului, toți mă întrebară, dar nu puteam să dau acum răspuns fiecăruia, în parte. Le făgăduii la sorbirea cafelelor o să spui la toți odată.</p>
<p>„N-apucaiu însă să sfârșesc și  feciorul cu vreo zece gazete, pe-o tavă de argint.</p>
<p>„Abia sfârșii și unul dintre cei scoase un strigăt.</p>
<p>— Ce e? făcură toți...</p>
<p>— Alt omor... dar asta e crimă tot...</p>
<p>— Ia citește, d-le se rugară femeile</p>
<p>— Bucuros, așteptați.. și domnul începu:</p>
<p>„O crimă pe cât de misterioasă pe atât și de îngrozitoare s-a comis în vreo lună de zile și tocmai astăzi s-au aflat câteva amănunte. Iată-le: în ultimele zile ale lui lunei expirate un fost magistrat și avocat din C... a primit o ladă de brașov. Crezând că era ceva de la fiul său din B... o desfăce. Dar, o! grozăvie!... înlăuntrul pachetului un copil ca de vreo 10 ani, tăiat bucăți și aproape descompus, învelit într-un ceașaf de pat...“</p>
<p>— Un copil!... săracul! făcură asistenții cu groază și apoi cu milă.</p>
<p>Domnul urmă:</p>
<p>„Se zice că justiția s-ar fi aflând pe urmele făptuitorilor crimei, de aceea se și ține cercetările foarte secrete.</p>
<p>„Ar fi de dorit ca lumina să se facă și criminalii să-și afle pedeapsa meritată, spre triumful moralei publice.(Universul).</p>
<p>„În timpul citirii, eu având aierul cel mai firesc din lume că ascultam cu atențiee încordată, observam ăn taină d-na Voicovici.</p>
<p>La fraza: o ladă de brașov, Aurelia își schimbă fața și își mușcă buzele... Apoi aruncă o repede ochire spre bărbatul său și de la dânsul o opri la mine</p>
<p>„Cum stam eu, vedeam bine pe amândoi soții. Privirile lor se încrucișară și îm urma invitărei mutești ce-i făcuse Aurelia cu privirea, dar ca să se uite la mine, Vasile se uită... mai lungă însă decât ea...</p>
<p>„Invitarea mea la țară fusese foarte firesc lucru... Acuma însă aveau se vede bănuială, sau vreo temere tainică cel puțin.</p>
<p>„E în firea omului să treacă prin astfel de simțiri ciudate, când se știe cu musca pe căciulă.</p>
<p>„La fraza : «învelit într-un cearșaf de pat» lucru fără nici o semnificare pentru un om străin crimei, Vasile îngălbeni sub privirea repede dar foarte fulgerătoare a Aureliei...</p>
<p>„Atunci îmi trecu prin minte că: Vasile era omorâtorul, că Vasile îl învelise în grabă cu cearșaful patului fără să se gândească la inițiale; și că Aurelia era capul care plănuise omorul, care hotărâse pe Vasile, care orânduise toate pentru omor, dar că nu fusese de față la ucidere.</p>
<p>„Dacă ar fi fost față, cu sângele ei rece desigur că copilul n-ar fi fost învelit în cearșaful marcat.</p>
<p>„La fraza că: „Justiția se află pe urmele făptuitorilor”, Vasile își pierde cumpătul, îi veni rău.</p>
<p>— Ce ai ? îi strigă un prieten, sprijinindu-l.</p>
<p>— Nimic, zise el, sciturându-se de o dată, dar asemenea crime îmi fac rău..Ce vreți, omul nu e stăpân pe sine totdeauna. Așa sunt eu, iute, dar milos lucru mare..</p>
<p>„Eu însă aveam o nouă trăsătură a caracterutui său : Vasile era laș, n-avea tăria criminalilor de meserie: și, desigur că se căise de crima ce făptuise, după trecerea primului moment de aprindere, care, după cum am mai spus, la el mergea până la nebunie.</p>
<p>„După mine, mai vinovată era Aurelia, îngrozitoare sub zâmbetul ei plin de farmec și cu multă stăpânire de sine.</p>
<p>„Aurelia avu o mișcare repede de dispreț și de mânie, când văzu slăbiciunea băbărbatului său; dar apoi, cu zâmbetu-i răpitor pe buze, veni lăngă el și-i luă brațul:</p>
<p>„Lasă că-ți trece dragă, sau...ți-a trecut deja, așa e ?</p>
<p>„Tot zâmbindu-i și tot cu accentul ei iubitor vorbindu-i, mie mi părea că-i stângea brațul și că i înfigea degetele în carne.</p>
<p>„Era, pentru Vasile, o limbă foarte lămurită.</p>
<p>„Și probă că o înțelegea era că se făcuse roș de la primul cuvânt, adică de la prima atingere.</p>
<p>„După aceea ne-am plimbat câtva timp prin grădină, eu ducând la braț pe d-na Voicovici târgoveața.</p>
<p>— Frumoase locuri, frumoasă moșie, îi zisei într-un rînd. Dar, zău, ce folos, dacă n-au niciun copil..</p>
<p>— N-au al lor, ieșit din carnea și sângele lor, îmi răspunse d-na Voicovici bătrâna,— dar se chiamă că-i tot copilul lor, odată ce l-au înfiat...</p>
<p>— A ! așa, — tăcui eu, va să zică au un copil adoptat...</p>
<p>— Da, Aurica are un frate, copil așa ca de vreo zece-unspreze anișori acuma...Când a murit tatăl ei, cui era să rămâie copilul, dacă, nu soră-sei... ? Și i-a rămas ei, că chiar prin testament așa hotărâse bietu Bailov, bătrânul, tatăl copilului și al Aurichei... Pe urmă, cine era să stăpânească cei opt sute de mii de fr. partea copilului dacă nu sora și cumnatul lui... De aceea i-a și lăsat Bailov epitropi pe dânșii amândoi...</p>
<p>Apoi, dacă l-a văzut așa de deștept după ce s-a mărit, — pentru că era numai de trei anișori când l-au luat în casă,— Vasile a zis : Măre, eu n-am copii, nicio să am. Ia să-l infiez ca să-i râmăie tot lui și averea mea. — Și l-a infiiat.</p>
<p>„În urma acestor prețioase destăinuiri, șirul ideilor mele se modifică întru câtva.</p>
<p>„Copilul, va să zică, era frate al Aureliei. Ca tutori, nu inspirau poate multă încredere; înfiindu-l, dădeau dovadă lumei de iubirea ce aveau pentru copil și de dorul de a-l vedea fericit, — dor părintesc, dor firesc.</p>
<p>„Iată de ce copilul purta numele lor, fără să fi fost rudă de partea lui Vasile Voicovici; iată de ce toată averea copilului mort, rămâea surorii sale, la care avere nimenea nu mai avea nici un drept.</p>
<p>„De astă dată aveam toată intriga în mâna mea.</p>
<p>„Îmi rămânea să cunosc :</p>
<p>1) Dacă Vasile Voicovici avea, în adever, avere mare și necompromisă.</p>
<p>2) Trecutul Aureliei ca fată și ca femeie, — căci, nu ușor cineva să hotărăște pentru o crimă, mai ales când obiectul crimei e fratele, cu toate trăsăturile caracterului ce putusem vedea sau numai bănui la ea.</p>
<p>„În urmă, ca deznodământ îmi trăsei astfel planul:</p>
<p>„Să demasc față cu mine pe Aurelia,— căci, dacă și-ar păstra pănă în sfârșit caracterul îndrăcit, atunci nu puteam obține de la dânsa nici o mărturisire.</p>
<p>„Pentru judecată însă, în fața justiției, aveam caracterul moale și fricos, aveam pe omul îngrozitor, dar laș: pe Vasile Voicovici. El trebuia să spuie, să-și mărturisească crima.</p>
</div>
<div type="section" n="8">
<head>X</head>
<p>„La 11 ore eram la masă.</p>
<p>„În fața bucatelor gustoase și a unui pelin alb foarte băutor, — toată lumea uită pe copilul asasiuat și felul curios în care fusese găsit cadavrul lui.</p>
<p>„Masa ținu pe îndelete până la ceasurile două după amiază. O parte din musafiri era binișor chirchilită dovadă că suflecase la pelin cu toată inima.</p>
<p>„Se adusese lichiorul și cafelele când plină de mulțumire, d-na Voicovici bătrâna grăi :</p>
<p>— A! ce bine am petrecut. Eu una zău, sunt mulțumită pe deplin. Ce ppcat că nu mi-au fost și băeții acasă, ca să vie și ei să petreacă la unchiul lor.</p>
<p>— Apropo de băieți, zise una din cucoanele mai în vârstă... Ce-ți face Sandu, cucoană Aurico ?</p>
<p>— Sandu nostru? e sănătos, drăguțul. Ne a scris alaltăieri chiar de la pension...</p>
<p>— Așa de mititel și-l ții tocmai la București, zise alta din cucoane.</p>
<p>— Tocmai mic nu e... de! are acuma 11 ani fără o lună... Mâine, poimâne am flăcău, ce socotiți! grăi Aurelia cu cel mai părintesc ton de iubire și de mândrie.</p>
<p>— Las că e mai bine mai departe ceva de părinți, că se învață mai cuminte, zice o altă cucoană. Al meu e numai de 9 ani și-l am de doi ani dat în pensiune...</p>
<p>„Am admirat prefăcătoria Aureliei. Nici un mușchi al figurei nu-i tresărise când i se vorbise de Sandu; nici un moment măcar n-o trăda vreo tremurătură a glasului...</p>
<p>„Vasile însă își schimbă fața numai decât. Dar ducând repede paharul la gură își astâmpără mișcarea lăuntrică răsfrântă pe figură-i.</p>
  <trailer>Va urma</trailer>
  <trailer>Rădulescu-Niger</trailer>
</div>
  </div>
  <div type="part" n="6">
  <head>FOIȚA ZIARULUI „ROMÂNIA”. 6. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section" n="8">
<p>„Îmi venea în gând, văzând pe Aurelia atât de rafinată, să jur că e cea mai curată femeie din lume și eu cel mai netot dintre oameni cu ideea mea fixă de învinuire asupra ei.</p>
<p>„După sorbirea cafelelor, lumea se predispuse pentru plimbare prin alee.</p>
<p>„Cu toate că frunzișul era destul de tânăr pe ramurile copacilor, mai peste tot locul, boltele de verdeață se înfățișau dese și atrăgătoare de-asupra aleelor care se pierdeau în spre fundul grădinii, părând că se înfundă în frunziș.</p>
<p>„M-am dus repede și am oferit brațul meu Aureliei. Ea îmi zămbi și mi-l luă cu multă plăcere.</p>
<p>„După ce-i înșirai o mulțime de nimicuri atăt de gustate de toate femeile, chiar și de cele puțin cochete, o văzui că-și compune o figură de-o seriozitate plină de melancolie... Apoi oftă...</p>
<p>„Privii la dânsa surprins și zării lucindu-i câte o lacrimă între gene. Aceasta mă făcu să devin gânditor, în timp ce niște fiori de milă, de tristețe, îmi străbătură inima..</p>
<p>„Ea se uită la mine lung.</p>
<p>— Vai, cum v-ați schimbat, d-le Cliveanu. Ce aveți îmi rosti ea cu surprindere.</p>
<p>„Cu întrebarea aceasta îmi apucase înainte..: Dacă mă grăbiam s-o întreb eu, de când o auzisem oftând, era mai bine pentru că nu-i dam prilej să-și facă de mine ideea că aș fi slab de înger, lesne compătimitor.</p>
<p>— Doamnă, îi răspunsei, cu mai multă politeță decât mișcare sufletească, v-am văzut pe d-v devenind tristă și...</p>
<p>— Cum ? am avut eu vreun aer de tristețe ?</p>
<p>— Ba încă ați și oftat...</p>
<p>— Da? Atunci, zău, a fost fără știrea mea... zise ea privind la mine c-un zâmbet, a cărui nuanță părea a fi de triumf.</p>
<p>„Desigur că avea vreo țintă, că voia să mă facă să vorbesc... și nu putuse decât așa să deschidă vorba...</p>
<p>„Curios și eu să văd la ce voia dânsa să ajungă răspunsei:</p>
<p>— Trebuie să vă fi gândit la ceva trist doamnă...</p>
<p>— Ei, da, domnule Cliveanu, m-am gândit la soarta tristă a unor părinți de a-și pierde copiii...</p>
<p>„Înțelesei numai decât că voia să mă cerceteze până unde a ajuns justiția cu căutările asupra omorâtorilor copilului...</p>
<p>— Ați pierdut vreun copil, doamnă?.</p>
<p>— O! să mă ferească d-zeu de așa durere, făcu ea oțărîndu-se... Am un qopil, adică pe fratele meu, înfiiat de noi și tremur numai la ideea că ar putea fi indispus...Știți, domnule Cliveanu, că adese ori vine omului în minte câte ceva, care nu se află în nici o legătură cu ceea ce vorbește atunci lângă el... îmi spuneați mai odinioară atâtea lucruri plăcute, care mă măguleau... prea mult...</p>
<p>„Aci mă privi cu niște ochi dulci care mă furnicară prin inimă.</p>
<p>„De-o dată își schimbă aerul ca cea mai desevârșită comediană și urmă șirul:</p>
<p>— Când, iată că-mi amintii de crima despre care se vorbea în ziarul de azi, dimineață .. Un copil, omorât! Dar ce-a făcut, nenorocitul de el, ca să moară și de-așa moarte Încă ! Și mi-am zis, găndindu-mă repede la copilul meu : Eu tremur de sănătatea lui, și se pot afla oameni cari să-și omoare singuri odraslele lor!..: A! ce grozăvie... Ce fioare?...</p>
<p>„Aurelia, vorbind, trecuse de la duioșie și lacrimi, la groază, și apoi de la durerea de copilul ei, la indignarea cea mai vie contra crimei și la scârba cea mai firească pentru omorâtor. „Fuiu prins de aceste nuanțe de ton, și încă odată mă întrebai dacă nu sunt eu în adevăr un netot și ia o mamă desăvârșită.</p>
<p>„Îi surprinsei atunci o privire lacomă care cerceta pe figura mea împresie ce-mi făcuse și-mi redobândii stăpânirea de mine, fără a-mi schimba însă aerul feței care vedea acea impresiune.</p>
<p>„Părând mulțumită de aerul meu urmă tot cu aceeași înfierbântare:</p>
<p>— De aceea, cât aș fi de ușurată, de mulțămită, dacă s-ar prinde, dacă s-ar descoperi omorâtorul acelui copil...</p>
<p>— Doamnă, mai curând sau mai târziu, orice vinovat este descoperit...</p>
<p>— Credeți? făcu ea c-un ton ciudat. Apoi zise repede: Să dea D-zeu !. A!dar stăi, rosti Aurelia deodată, oprindu-se și lăsăndu-mi brațul, — crima mi se părea dacă am auzit eu bine, s-a comis în orașul nostru, în B... D-vs. ca procuror, trebuie să aveți sarcina de-a urmări..., de-a descoperi...</p>
<p>„Aici ochii săi deveniră lucioși, pătrunzători, și se fixară lung asupră-mi.</p>
<p>„Fără a-mi pierde cumpătul, răspunsei cu politețe:</p>
<p>— Da, doamnă eu am fost însărcinat...</p>
<p>„Mi se păru că tresări. Dacă-i aș fi avut încă brațul, aș fi simțit.</p>
<p>— A! ce bine -mi pare, — făcu dânsa cu un ton ciudat. D-vs. sunteți un tânăr deștept și pătrunzetor, — dupe cât am putut să vă disting...</p>
<p>„Mă înclinai zâmbind ; ea urma :</p>
<p>— Sper dar că nu veți lăsa nepedepsită o așa crimă groaznică...</p>
<p>„Trebuia să -i adorm neliniștea și teama de mine :</p>
<p>— D-nă, cea mai mare mulțumire a inimei mele era să puie mâna pe vinovat sau vinovați... Cu durere însă trebue să vă mărturisesc d-v. în taină. — și vă rog să nu iasă vorba, — că cercetările au rămas baltă.</p>
<p>— De ce? întrebă ea cu surprindere.</p>
<p>— Lucrul e foarte simplu : Am căutat o lună de zile, cercetând eu însumi în toate părțile, și... nici o urmă. Apoi, nici n-am avut după ce să ne luăm... Nimic, la cadavru, care să-mi arate o urmă după care să m-arunc ca copoiul... nimic !... Cum vedeți, d-nă, și această crimă s-a trecut în rândul acelora pe care le descoperă numai întâmplarea și....timpul.</p>
<p>„Figura Aureliei se însenină. Era convinsă de sinceritatea vorbelor mele și convingerea o ușurase de o nemăsurată greutate.</p>
<p>— Păcat, — zise ea... sărmanul copil...</p>
<p>„Apoi îmi aruncă o privire furișă plină de dispreț, ca și cum ar fi zis în găndu-i : Imbecilule ! Nicio urmă, că omorâtorii sunt în preajma ta!</p>
<p>„Pentru mine convorbirea aceasta era un triumf.</p>
<p>„Știindu-se fără nici o frică de descoperire, Aurelia nu era să mai aibă încredere în mine și puteam mult mai mult să izbutesc a o face să-și mărturisească singură crima.</p>
<p>„Cum ? Planul era făcut.</p>
</div>
<div type="section" n="9">
<head>XI</head>
<p>„În urma câtorva pahare cu de fiecare, servite pe la ceasul unu începu să se gătească de plecare</p>
<p>„Familia Voicovici gătindu-se urma, firesc lucru, să-mi iau pardisiul pe braț, să-mi pui pălăria pe cap și iată-mă gata.</p>
<p>„Tocmai mi le luam din cui când Aurelia s-apropiă de mine și-mi vorbi prea prietenos însoțind cuvintele ci priviri cât se poate de promițătoare.</p>
<p>— Domnule Cliveanu, câteva ceasuri ați stat numai, la noi, dar ele ne-au făcut plăcere deosebită soțului meu și mie.. Și npdăjduesc să nu ne uitați. E timpul când o zi petrecută șa țară poate aduce amintiri frumoase...</p>
<p>— Mai ales într-o societate primitoare ca a dv., doamnă, —răspusei sărutându-i mâna mai lung ceva.</p>
<p>„Aurelia mi-o strânse cu multă tragere de inimă și mă privi cu farmecu-i obișinuit de seducțiune.</p>
<p>— Voi veni, doamnă, ori când mi se prezintă ocaziunea...</p>
<p>— Numai când se va prezinta ocaziunea? zise ea c-un ton imputător... Nu e prea măgulitor, d-le Cliveanu...</p>
<p>— Atunci, retrag ce-am zis și vă mulțumesc din suflet.. pentru bine voitoarea atențiune ce-mi dați...</p>
<p>„Apropiindu-se Vasile Voicovici, curmarăm convorbirea ce se avântase pe un ton atât de intim și-mi luai ziua bună...</p>
<p>„Aceleași invitări și din partea domnului de gazdă, cu alt scop însă, vădit în cuvintele cu care îmi însoți pornirea </p>
<p>— Și în chestiunea cu omorul vătafului, vedeți, d-lor magistrați, fiți mai severi cu țăranii...</p>
<p>„A doua zi am trimis confidențial d-lui ministru al justiției o scrisoare în care-i am dat amănunte în privința acestei crime, fără să numesc persoane și o închei astfel:</p>
<p>„Pentru că dorința mea este să demasc singur pe criminalii destul de sus puși prin averea lor și prin pozițiunea ce ocupă în societate, vă rog să binevoiți a mă împuternici să revizuiesc eu judecătoriile de ocoale ale județului. Cu modul acesta fără a insufla bănuieli criminalilor, voi putea să mă pui în mai de aproape contact cu dânșii și mai des. Acest soia de crime comise de așa oameni, trebuiesc descoperite cu prudență și în cea mai desăvârșită taină.</p>
<p>„Nădăjduind că Excelența Voastră va aproba cererea mea, în interesul Justiției țării,</p>
<p>sunt al ex. v. etc.“</p>
<p>„Peste cinci zile am primit ordinul ministerial de inspecție a judecătoriilor de ocoale ale județului; în aceiași zi ordinul era pus și în „Monitor” și ziarele îl înregistrară.</p>
<p>„In privința crimei nu se mai zicea nimic.</p>
<p>„Singur ziarul „Românul” cu ocaziunea înregistrării ordinului ministerial ce mi se dase, întreba pe minister până unde se ajunsese cu mersul cercetărilor, — căci, adăuga ziarul, crimele să înmulțesc din ce în ce și justiția trebuie să dea pilde îngrozitoare acelor ce ar voi să conceapă asemenea monstrozități, prin pedepsirea aspră a vinovaților descoperiți.</p>
<p>„Incepui inspecția mea în plasa vecină cu moșia lui Vasile Voicovici.</p>
<p>„Voiam să rămân pentru noapte în gazdă la subprefect și chiar îmi orânduise primirea în casa acestuia, când, iată că trecu Voicovici într-o trăsură cu trei cai și se opri în fața cârciumei.</p>
<p>„Se vede că i se spuse de aflarea mea în localul subprefecturei, căci îl văzui pornind repede într-acolo.</p>
<p>„Cum dădu cu ochii de mine îmi strigă foarte prietenos:</p>
<p>— He! bun venit p-aici, d-le procuror. Ce, e iarăși vreo crimă ?</p>
<p>— Nu, d-le Voicovici; sunt în inspecția judecătoriilor de ocoale . ..</p>
<p>— În inspecție? și nu aveai de gând să treci și pe la noi ?</p>
<p>— Ba da; mâine era să vă vizitez.</p>
<p>— Eu te secfestrez d-acuma, d-le procuror, că p-aici știu că ți-ai sfârșit daraverile.</p>
<p>— Bine, vă însoțesc acasă și vă mulțumesc de bunăvoință.</p>
<p>„Aurelia ieși înaintea noastră la scară.</p>
<p>— Îmi spunea în gănd că o să veniți și pe la noi, în inspecția ce faceți; îmi zise ea întiuzându-mi mâna voios.</p>
<p>— Da ? știați că o să încep o inspecție prin plăși? întrebai cu ca surprins, sărutăndu-i mâna.</p>
<p>— Da, am cetit în Războiul, întâi, și pe urmă și în celelalte ziare.</p>
<p>„Pănă să se puie masa, Vasile se rugă de iertare că-i așteptat în cancelarie și mă lăsă cu Aurelia.</p>
<p>„Trecurăm în grădină.</p>
<p>„Soarele, aproape d-a apune, ajunsese în dreptul unei alee. Noi eram la începutul ei, lăngă avuz, și soarele la capătul din fund, unde orizontul se zarea rotund și mare cât o roată de car, din pricina desului frunziș și a depărtării.</p>
<p>Priveliștea era plină de farmec.</p>
<p>— Frumos tablou,— zise Aurelia,— cu privirea pierdută către fundul aleei.</p>
<p>— Încântător, doamnă, i-am răspuns luăndu-i brațul,— fiindcă se compactează prin d-voastră...</p>
<p>„Cum o țineam la braț, Aurelia mă apucă de-o mănă și mă privi drept în ochi cu o expresiune de imputare și de neîncredere.</p>
<p>— Lingușitorule! — îmi șopti.</p>
<p>— O ! nu doamnă, vă rog să aveți încredere în admirațiunea mea pentru d-voastră... sunteți așa de frumoasă șiaveți apoi atătea însușiri vrednice de laudă, că...</p>
<p>— Pentru Dumnezeu, domnule,— rosti ea cu o prefăcută spaimă, dar cu zâmbet încurajator pe buze,— d-ta îmi faci o curată declarațiune de amor,— ia seama!</p>
<p>— Dacă aș ști că sincera mea afecțiune... de prieten, de... admirator al d-voastră... v-a supărat cât de puțin, nu-mi aș ierta în toată viața mea, îndrăzneala ce-am avut de-a vă arăta...</p>
<p>— D-le Cliveanu, îmi răspunse Aurelia c-un ton serios, nu m-ați supărat, dar m-ați surprins... v-am arătat prietenie, da; poate chiar o deosebită simpatie....o mărturisesc ; însă... ca să vă înflăcărați pănă la atăta... la ce bun ? sunt măritată, am datorii de îndeplinit și... nu pot primi afecțiunea dv. decât în marginile prieteniei...</p>
<p>„Simții sudori reci pe la tâmple și sângele mi se grămădește spre inimă. Tonul Aureliei, privirea ei demnă, contrasta atât de imediat de mult cu tonul și cu atitudinea ei de mai adineauri, încât mă întrebam uimit dacă nu vorbesc cumva cu altă femeie.</p>
<p>Întâiul moment, trecut însă, revenii la ideea că am a face cu o comediană di primo carlello și zisei:</p>
<p>— Doamnă, de mii de ori iertare dacă am luat într-alt fel binevoitoarea dv. atențiune față cu mine. Am plecat d-aci în ziua de 1 Mai, fermecat, uluit de frumusețea dv. și cu speranța atât de măgulitoare că iubirea mea dacă nu putea fi încurajată de dv., dar nici nu putea fi respinsă. Mi-o respingeți, eu voi urma să vă iubesc în taină și departe de dv....Căci, doamnă, socotiți că ordinul de inspecțiune în plăși mi-a venit așa din senin ? Nu, a fost într-adins cerut de mine de la ministru, numai ca să am un motiv de-a vă putea vedea, motiv pentru lumea cealaltă .. .</p>
<p>— Să fie oare adevărat că numai pentru a mă vedea v-ați expus la atâtea greutăți ?</p>
<p>— D-nă, de iubirea mea poate să se îndoiască unele făpturi, dar de cuvântul meu de onoare, nu...., căci nu aș merita atâta neîncredere.</p>
<p>— Așa de lepede însă această iubire ? șopti Aurelia ca și cum tot lupta cu neîncrederea.</p>
<p>— Cine v-ar vedea, și nu s-ar simți cuprins de admirare ? Cine v-ar ghici calitățile sufletești și nu v-ar iubi ca un nebun ?</p>
<p>„Și fără s-aștept răspunsul ei, îi și acoperii mâinele cu sărutări.</p>
<p>„Vorbind, ajunsesem departe pe alee ; la stânga, o altă alee mică se sfârșea într-un tufiș de liliac.</p>
<p>— Când îți spun eu că ești un lingușitor ? șopti Aurelia c-un accent de patimă care mă făcu, să mă înfior de plăcere.</p>
<p>„Și fără să mă întrebe mă luă de mănă și intră în tufiș cu mine.</p>
<p>„Se așeză pe bancă. Eu rămăsei în picioare privind-o.</p>
<p>„Sânul ei se ridica cu putere, ochii -i sticleau de-un foc viu ; mâinile îi tremurau. Își lăsă capul pe spate așa că întâlni un copac și sprijinindu-se de el stăte câteva momente în reverie.</p>
  <trailer>Va urma</trailer>
  <trailer>Rădulescu-Niger</trailer>
</div>
  </div>
  <div type="part" n="7">
  <head>FOIȚA ZIARULUI „ROMÂNIA”. 7. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section" n="9">
<p>Nemișcat, priveam la dânsa.</p>
<p>Era frumoasă, era de dorit și de un pic...</p>
<p>Dar atunci, aruncăndu-mi ochii la una dintre mâini ce o lăsase să-i atârne în jos pe rochie, mi-amintii de fratele ei asasinat poate chiar de acea mână grăsulie, și moale ca puful.</p>
<p>Aprinderea mi se stinse și nu văzuiu în Aurelia decât o ticăloasă, o nerușinată, un izvor de putreziciune ce curge pe subt o pajiște înflorită.</p>
<p>Pe când mă uitam cu dezgust la dânsa se ridică și veni de-mi luă brațul...</p>
<p>— Cred în iubirea d-tale, îmi șopti ea cu frăgezime, dar... nu și în trăinicia ei... dovedește-mi și aceasta...</p>
<p>— Voi dovedi, Aurelio, că iubirea mea va fi trainică, prin depărtarea ce pune între mine și d-ta...</p>
<p>— Cum ? ce însemnează aceasta?</p>
<p>— Însemnează că nu voi veni să te mai ved decât când vei voi dumneata...Un amor care se supune la sacrificii, cred că nu e ceva trecător...</p>
<p>— Bine, să te văd; — de azi în trei luni, adică până după întoarcerea de la băi...</p>
<p>— Primesc... cu răbdare, căci e voința d-tale.</p>
<p>„Îi sărutai măna cu patimă de mai multe ori.</p>
<p>„Ea -mi luă brațul.</p>
<p>— Haidem spre casă, Vasile trebuie să ne fi așteptând. Ferește-te de dânsul, căci e gelos ca un turc..</p>
</div>
<div type="section" n="10">
<head>XII</head>
<p>„În vremea mesei, Aurelia avu, față cu mine, cele mai delicate îngrijiri.</p>
<p>„Și cu toate acestea când privirea mea era plină de iubire, a ei era rece. Desigur că voia să-mi ațățe pasiunea, să mă facă nebun după dânsa.</p>
<p>„Pentru o fire înfocată la exces cum era firea ei, trebuia un om care să se arate de două ori mai înfocat; aceasta o putea măguli, o putea încânta.</p>
<p>„De aceea, la privirile ei reci, răspundeam cu altele mai înfocate decât acelea ce-i trimeteam c-un moment mai înainte.</p>
<p>„Retras în camera mea, îmi veni în minte condițiunea ce-mi pusese Aurelia, de-a n-o vedea timp de trei luni.</p>
<p>„Nu crezui să poată ea aștepta atăta de mult; ba eram încredințat că singură de la sine o să provoace o întâlnire a noastră.</p>
<p>„Me hotărâi dar să nu-i zic nici un cuvânt asupra invoielii ce făcusem și să mă despărțesc a doua zi, de dânsa, tot în aceeași rezervă față cu lunga noastră nerevedere.</p>
<p>„Așa să și întemplă la plecarea mea. Terminasem inspecțiunea tuturor plășilor și mă întorsesem acasă cu dorința de-a mă odihni după atâtea zile de oboseală, când, abia intrat în camera mea, văzui pe masă o scrisoare.</p>
<p>„Scrierea era măruntă și deasă alcătuind adresa mea. Văzând-o netrimbrată mi-am închipuit că e din oraș, adusă cu mâna.</p>
<p>Cum am desfăcut-o, am zîmbit. La ceea ce m-așteptam, se întemplă:</p>
  
<p>„Domnule Cliveanu,</p>
<p>„Trei luni alcătuiesc a patra parte din an. Pentru cei ce așteptă, e prea mult, pentru cei ce iubesc, e un chin. Aceea ce te iubește, te așteaptă. Vin-o pentru trei zile. Boieru va lipsi tot timpul acesta.”</p>
<p>„Aurelia.</p>
  
<p>„Momentul cel greu venise. Acum, ori niciodată, povestea cântecului. Și nu eram dispus să pierd un asemenea prilej „acum”, ca pe urmă să nu-l mai am „niciodată”.</p>
<p>„În mine era un amestec ciudat de simțiri. Găsiam în lăuntrul meu două făpturi; pe omul, și omul acesta se înflâcărata idea de-a poseda o femeie așa plină de farmec, o femeie așa de senzuală; și pe magistratul, dezbrăcat de vestmintul poftelor, magistrat care urmăria de mult ținta de-a smulge masca onestității, atăt de bine pusă pe obrazul acelei femei ispititoare.</p>
<p>„Și magistralul, privind la primul eu, la om, se scărbia la ideea că femeiea care-l chema în brațele sale era o criminală.</p>
<p>Magistratul o lua înaintea omului.</p>
<p>„Pornind la țară dar, singura mea grijă, — și grijă serioasă cu totul, — era de-a putea smulge masca înainte de-a avea o amantă.</p>
<p>„Pentru aceasta -mi trebuia un bun capital de prefăcătorie, care să întreacă cu mult pe al Aureliei.</p>
<p>„Mă sprijiniam apoi și pe moment, căci : „n-aduce anul, ce-aduce ceasul,” și de câte ori nu izbutiseră, după mari și îndelungi silințe, tocmai în ultimul moment, când venia ideea cea mai nemerită, ideea supremă, hotărîtoare.</p>
<p>„Aerul era încărcat de vapori. Nădușeală, de căscam gura ca lighioanele. Pe orizont se zăria o sprânceană vânătă de nori. Vântul sufla dintr-acolo. Înainte de un ceas, de sigur că trebuia să înceapă vreo furtună.</p>
<p>— Numai de nu m-ar apuca pe drum, îmi ziceam, căci apa îmi place, dar nu și în cizme!</p>
<p>„Cu cât înaintam spre munte, sprânceana se lăția în urmă-mi.</p>
<p>„Când intraiu în sat, de unde se zăria frumoasa casă a lui Voicovici, spănceana se făcuse deja trimbă de pânză deasă, de un vânăt închis, pătată ici și colo de câte un val alburiu.</p>
<p>„Parcă era o mare, pe care, ivirea petelor de spumă, prevestește apropierea unei furtuni groaznice.</p>
<p>„Tunetele începeau să uruiască în urma mea, ca roatele mai multor trăsuri pe o șosea depărtată. Câteva sclipiri de fulger despicau norii din când în când. Acea lumină fugetoare -i făcea să pară și mai posomorâți.</p>
<p>— Vii cu ploaie, d-le Cliveanu, mî întâmpinâ Aurelia zâmbind.</p>
<p>— Nu, doamnă, ploaia vine cu mine, căci de nu eram amenințat de dânsa nu aveam fericirea d-a vă vedea astăzi...</p>
<p>— Așa ! va să zică noi suntem manta de ploaie, — zise ea râzând și mulțămindu-mi cu privirea, căci găsisem o cauză venirei mele, în fața slugilor.</p>
<p>— Sunt în inspecție, doamnă, și dacă nu veniam adus de ploaie, era se viu mâine, sau poimâne cu timp frumos...</p>
<p>— Fii binevenit, cu ploaie cu tot...</p>
<p>„Și intrând în salon, adăugase privindu-mă cu preciziune:</p>
<p>— Ploaia va prii câmpului, — iar... d-ta... „Eram singuri. Convorbirea se luase de la sine pe drumul acesta, prin urmare mă scutea d-a mai fi căutat eu prilejul.</p>
<p>—In adevăr, Aurelio, d-nă, că iubirea mea a avut în sfârșit un răsunet în inima d-tale?...</p>
<p>— Necredinciosule!... Altfel ai fi aici... așa de curând ?... îmi zise ea așezăndu-se lângă mine, și mă învălui cu tot farmecul ochilor ei înflăcărați.</p>
<p>„Indrăznii să mă las într-un genunchiu și să-i cuprind talia cu amăndouă brațele...</p>
<p>„Ochii mei erau pironiți într-ai ei, — gura ei se apropia de a mea și un sărutat lung și zgomotos, fierbinte și dătător de fiori, împreună buzele noastre.</p>
<p>— Tu... vei prii sufletului meu însetat de amor... complectă Aurelia cugetarea ei d-întei.</p>
<p>„Buzele noastre se apropiară din nou, în timp ce o lumină mare sclipia afară : iar zgomotul sărutatului nostru se pierdea în zgomotul asurzitor a unei bubuituri de tunet...</p>
  <trailer>Va urma</trailer>
  <trailer>Rădulescu-Niger</trailer>
</div>
  </div>
  <div type="part" n="8">
  <head>FOIȚA ZIARULUI „ROMÂNIA”. 8. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section" n="10">
<p>„Sărutarea elementelor naturei, cu sfârșit așa de detunător că zgudui geamurile ferestrelor și răsună lugubru în munți,— ne făcu să sărim în sus și să ne cutremurăm.</p>
<p>„Se auzi apoi căderea gălcevitoare a unui ropot de ploaie torențială și fulgerile cu tunetele servind de iluminație și de muzică jocului picăturilor de ploaie.</p>
<p>Intrarea unei slugi aducând apă și dulceață, suspendă prima noastră ședință amoroasă.</p>
<p>„Apa, rece și plăcută la gust, mă răci puțin și pe mine. Astfel, îmi redobândii stăpânirea de sine.</p>
<p>„Dar, o privire numai a ochilor ei, care erau parcă încărcați cu magnetism,mă făcea să-mi pierd cumpătul. Femeia aceasta era un diavol.</p>
<p>„Numai în asemenea momente, în care încăierare între o datorie și o patimă a corpului se încorda pe fiece minut,— vedeam cât de greu este să învingă cineva, cât de greu este dar a putea să susție o luptă.</p>
<p>„Și cu toate acestea sunt momente când, șezând pe scaun, reci și cu simțirea întreagă, zicem cu mirare adâncă: Dar cu mă cu putință să se lase omul să meargă până la crimă?</p>
<p>Nu iert crima sau degradarea, nici nu caut ale micșora greutatea; constat numai că lupta până să ajungi aci sau să triumfi de dânsele, e cât să poate de grea.</p>
<p>„Partea materială a lirei omenești este cea mai lesne de ațâțat și mai greu de inpânat; și, din nenorocire, tocmai dânsa pare că ocupă un loc mai mare în alcătuirea mașinei omenești.</p>
<p>„Ploaia își urma furia ei cu aceeași iuțeală...</p>
<p>— Aș vrea să ție așa trei zile,— luă vorba Aurelia după ce privi afară.</p>
<p>— Nu mi-ar părea rău, am răspuns luându-i mâinele într-ale mele.</p>
<p>Timpul ar motiva în ochii slugilor șederea mea aci, cu toată grija ce aveam de-a-mi urma inspecția...</p>
<p>— Cum mă pricepi de bine...</p>
<p>— Amorul dă omului asemenea însușire prețioasă pe care aș putea-o numi : inteligența inimei...</p>
<p>— Ești un om plin de spirit, Clivene, — și zicând mă îmbrățișă.</p>
</div>
<div type="section" n="11">
<head>XIII</head>
<p>„În timpul mesei am păstrat o înfățișare plină de rezervă și nu vorbirăm decât de treburile câmpului și de d-nu Vasile Voicovici.</p>
<p>„Acest spațiu de timp, odihnitor pentru simțirile mele, îmi prii. Aveam de gândit asupra înscenării marei scene de efect dramatic, care trebuia să termine cercetările mele și să-mi complecteze rechizitoriul.</p>
<p>„Pentru aceasta aveam nevoie de cunoștința locului. Desigur că era să mi se dea ca odaie de culcare, vreo odaie vecină cu a Aureliei, sau, dacă nu vecină, pusă cel puțin astfel, încât trecerea de la una la alta să se facă fără zgomot.</p>
<p>„La masă fiind, ni se aduse gazetele.</p>
<p>„Cetii Aureliei câteva anecdote, câteva mici nuvele,— și ținurăm convorbiri destul de deșarte, asupra politicei timpului.</p>
<p>„Fondul era privirile de dragoste și zâmbetele dulci ce ne trimiteam necurmat. Zugrăviam însă pe dânsul lucruri ușoare, numai ca să ne treacă vremea; și odată venit momentul, acestea puteau să fie șterse, ca să lase locul adevăratului tablou cu colorile sale vii.</p>
<p>„Momentul sosi, când sună ora zece.</p>
<p>„Afară ploaia reîncepuse după o astâmpărare de un ceas. Tunetele bubuiau cu tărie și din când, în când cu toată lumina din casă, odaia se umplea de câte o zbucnire de lumină vie galbenă-palidă, care părea flacără de foc-bengal.</p>
<p>— Ileano, se adresă Aurelia către fata ei din casă, să arăți d-lui odaia în care o să se odihnească... Apoi, întorcându-se spre mine c-un zâmbet plin de făgădueli tainice: Sunteți obosit, d-le procuror, și mâine o să umblați mult, în inspecție..</p>
<p>— Da, doamnă, și chiar era să vă rog să-mi permiteți retragerea la locul de odihnă...</p>
<p>„Intrai în odaia ce mi se pregătise mică și numai c-o fereastră, odaia era mobilată c-un pat cu polog de iută, cu o dormitoare, un scrin pe care se aflau o mulțime de nimicuri plăcute, cu trei sacune, un fotoliu și pe păreți cu vreo patru tablouri și portrete mici de familie.</p>
<p>„Cercetând chipurile din deferitele portrete, tresării la vederea chipului copilului asasinat.</p>
<p>„Căutai cearșaful patului.</p>
<p>„La unul din colțuri era marca întocmai cu aceea de pe cearșaful în care fusese învelit cadavrul.</p>
<p>„Am deschis geamantanul meu și am scos velința și cearșaful, pe care pata de sânge omenesc, luase o coloare ruginie, și le puseiu sub perina de cap.</p>
<p>„Pe urmă am scos un carton, alt obiect de înscenare, și l-am pus la îndemănă între părete și scrin.</p>
<p>„M-am pus apoi să observ pozițiunea mobilelor unele față cu altele.</p>
<p>„În dreptul ușei pe care intrasem se afla patul; în stânga acestuia altă ușă ce comunica desigur cu apartamentul Aureliei, și în dreapta fereastra. De-o parte a acestei uși fotoliul și d-alta scrinul.Între ușa pe care intrasem și fereastră,se afla dormitoarea. Orânduială minunat de nemerită pentru înscenarea mea.</p>
<p>„Așezai cartonul pe scrin între două sfeșnice prea nostime de bronz și vezuiu cu mulțămire că, flacăra becului de gaz făcută mare de-odată, putea să lumineze bine fotografia; ba încă privind la ea, din dreptul dormitoarei, aveai părerea că vezi un trup omenesc în ființă.</p>
<p>„Privii la ceasornic. Trecuse abia o jumătate de oră. Începui să mă dezbrac a lene.</p>
<p>„Tocmai îmi puneam halatul, când auzii la ușa de-a doua o bătaie ușoară.</p>
<p>„Tresării</p>
<p>— Cine-i ? intrebai foarte încet. În acest timp stinsei becul.</p>
<p>— Aceia ce te iubește. Vine să-și ia noapte bună de la iubitul ei.</p>
<p>„I-am deschis ușa.</p>
<p>— Ce fel? e întuneric deja la tine?</p>
<p>— Întunericul te înspăimăntă oare ? o intrebai luându-i brațul, ce-l simții tremurând sub al meu.</p>
<p>„O duseiu la dormitoare și așezându-mă o pusei pe genuchii mei. „Din părul ei, din făptura ei se împrăștia un miros plăcut de viorele. Prin subțirelul veșmânt de noapte, mă pătrundea căldura trupului său bine făcut.</p>
<p>„Așezată pe genunchii mei, îmi împresură gâtul cu brațele ei calde și moi ca puful și=mi șopti :</p>
<p>— Când ai ști cât te iubesc !</p> <p>„Cuvintele ei erau tremurătoare, glasul înăbușit de mișcarea simțurilor ei</p>
<p>I-am răspuns printr-un săruta pe unul din brațe.</p>
<p>— Niciodată în viața mea n-am iubit ca acum, șopti ea din nou; și sunt așa de fericită...</p>
<p>— În asemenea momente de iuire găsesc cuvinte, dragă Aurelio, care să arate  puterea amorului meu, așa cum simțesc pentru tine. Ești încântătoare</p>
<p>„La sărutarea ce ne dădurăm vijelia reîncepu și tunetul ne răspanse...</p>
<p>— Oare ce-o fi având cerul de ne îngână sărutările cu tunetele lui? zise ea râzând...</p>
<p>„Tocmai mă strângea iară și în puternicele ei brațe, când, fulgerul umplu camera de-o lumină mare, de trei ori, la intervale de câteva secunde...</p>
  <trailer>Va urma</trailer>
  <trailer>Rădulescu-Niger</trailer>
</div>
    </div>
  <div type="part" n="10">
  <head>FOIȚA ZIARULUI „ROMÂNIA”. 10. DIN MEMORIILE UNUI PROCUROR</head>
    <milestone unit="Urmare"></milestone>
    <div type="section" n="11">
<p>„Voicovici era lacom de bani. Cu zestrea mea, destul de mare, peste jumătate de milion, se apucă de comerțul cu grâne, apoi cumpără moșia aceasta.</p>
<p>„Eu ceream lux, voiam o viață de petreceri și de zgomot, și cum voiam eu, nu ajungeau veniturile noastre. Ne-am îndatorat ; moșia e astăzi plină de datorii.</p>
<p>„De când ne-am luat, sunt 10 ani trecuți.— După moarte tatălui meu, — urmă Aurelia în urma unei pauze, — am luat pe copilul, pe fratele meu vitreg și apoi l-am înfiiat. Dar averea lui fu așa de rău speculată că Voicovici pierdu parte din ea și parte abia ajungea să mai ție cheltuielile moșiei. Copilul era să se facă mare, era să ceară dreptul lui.</p>
<p>„Voicovici să gândi cel întâi la uciderea lui, dar, necazul trecut, să oțărâ și se opri. Ideia însă rămase în creierul meu și deveni obicinuitul oaspete al gândurilor mele</p>
<p>„Aci se opri. Fața ei redevenea crudă sălbatecă ; ochii săi aruncau scântei; Pălise; era cuprinsă de-un tremur nervos.</p>
<p>— Și... crima s-a comis, am zis eu, ca săi zic ceva...</p>
<p>— Da, crima s-a comis, dar nu cum ți-ai închipuit d-ta. Nu Vasile a ucis copilul...</p>
<p>— Atunci dar... l-ai ucis d-ta!..</p>
<p>— Nu,— răspunse ea c-un zâmbet ciudat. Vasile e însă convins, că l-am ucis eu, pentru că așa am vrut să creadă dânsul. Mâna care-a lovit însă, nu putea fi a mea, d-le, oricât de criminală m-ar cântări lumea.</p>
<p>Mâna care-a lovit a fost tocmită de mine,— a fost mâna vătăfului grec omorât de țărani....</p>
<p>Iată de ce m-am bucurat în inima mea de isprava țăranilor, căci mă scăpaseră de un complice primejdios, în vreme ce bărbatul meu era furios că pierduse o slugă bună.</p>
<p>„Dar, spre morala societății, cum zicea în ziarul care a anunțat crima, trebuia, se vede, să fii descoperită.</p>
<p>„Aceste din urmă cuvinte ea le  pronunță cu batjocură și c-un aer plin de sfidare.</p>
<p>— Și... crima s-a făcut aci în casă ? întrebai eu.</p>
<p>— Domnul Procuror vrea să cunoască toate amănuntele. Fie. Da, domnule, aci în casă și tocmai în odaia aceasta care era a copilului. Era să-l ducem, înapoi la București, în pension, căci vacanța se sfărșișe.</p>
<p>Mai era o zi... și ocaziunea mai nemerit, de bună, cine știe când găseam.</p>
<p>Eu am pregătit patul, eu am pus velința... Dasem ordin să-l lovească la inimă ori să-l strângă de gât... Grecu la lovit unde-a vrut și— dobitocul! l-a învăluit cu cearșaful patului și cu velința.</p>
<p>Îl pusese deja în ladă și o încuiase, o legase bine, când a venit să-mi spuie că e lucrul isprăvit... Altfel, luam eu seama...</p>
<p>„Dar așa a fost să fie...</p>
<p>— Dar bine, doamnă, morți au fost oamenii casei de n-au simțit; ori cel puțin idioți, de n-au văzut că nu porniați cu copilul a doua-zi ?</p>
<p>— D-le, copilul călărea. Ieșia adese ori prin grădină, trecea printr'o portiță care da tocmai lângă grajdi și acolo era deja așteptat de vreun vătaf cu doi cai gata. Astfel, înainte de-a se scula slugile chiar, abia când mijia zorii o pornia la plimbare și nu se întorcea decât la cafea.</p>
<p>„În dimineața aceea, Grecu avu grijă să iasă cu dui cai... Noi pornirăm după cafea cu lada,— care se știa că era pentru rufele lui.— și slugile aflară că copilul ne aștepta, ca să ne iasă înainte călare și apoi să se urce în trăsură...</p>
<p>— Dar vizitiul n-a văzut că...</p>
<p>— Văd că te gândești la toate... Vizitiul n-a văzut nimic, în adevăr, pentru că copilul a făcut drumul călare până la B...,— un caprițiu al lui...</p>
<p>- Aveți casă în oraș?</p>
<p>— Da, d-le.</p>
<p>— Acolo n-a luat seama vizitiul că copilul nu era ajuns acasă?</p>
<p>— Nu, d-le procuror, pentru că, ajunși acasă, am luat birjă și am pornit, la gară cu lada... copilul ne aștepta acolo... înțelegi...</p>
<p>«Eram revoltat cât a ținut partea din urmă a vorbirii noastre, căci, Aurelia răspundea la întrebările mele și-mi povestea întâmplarea ca și cum ar fi spus ceva în care ea nu era deloc amestecată.</p>
<p>«Știam tot. Cu puține modificări, ținta și comiterea crimei, rămânea astfel după cum încercasem eu s-o alcătuiesc.</p>
<p>— Și acum, domnule, — zise Aurelia după câteva momente de cugetare, — care îmi e soarta? te întreb iarăși.</p>
<p>— Aceea ce-ți va da-o justiția, doamnă căci, în urma morței vătafului grec, nu rămâne pe cine să se arunce vina decât pe d-v., amândoi, soțul și soția.</p>
<p>— Dar cu onoarea familiei, a oamenilor cinstiți din oraș, după vorba d-tale de mai adineauri, — cum rămâne? întrebă dânsa c-un zâmbet batjocoritor și cu dispreț în priviri.</p>
<p>— Doamnă, datoria justiției este să se afle toate amănuntele ce-i trebuiesc...V-am vorbit de scăpare... însă...</p>
<p>— Însă... era curată vorbă de clacă, Domnule ; era o nouă scenă de comedie... judiciară... Mă bucur, Domnule... Și acuma, noupte bună... Fiecare cu partea sa de mulțumire și de odihnă, în lumea asta... Noapte bună d-le... sau mai bine, dimineață bună, căci se luminează de ziuă...</p>
<p>«Și salutăndu-mă foarte ceremonios ieși cu același zâmbet batjocoritor pe buze».</p>
<p>— Oare ce avea de gând să facă ?</p>
<p>«Cu întrebarea aceasta în gând mă lăsai pe dormitoare și ațipii, căci eram mort de oboseală».</p>
<p>Aci sfârșesc notele procurorului.</p>
</div>
<div type="section" n="12">
<head>XV</head>
<p>Cinci zile după cele întâmplate casa lui Voicovici și orașul B... era într-o fierbere ciudată.</p>
<p>La cafeneaua cea mare lumea, grupuri, grupuri, vorbea cu aprindere, se întreba, comenta în tot felul.</p>
<p>Justiția descoperise în sfârșit pe omrâtorii copilului găsit, într-o ladă de brașov la gara din C...</p>
<p>Și, lucru de necrezut, acești criminali erau oameni din societatea bună a orașului,— el, Vasile, Voicovici, proprietar mare și frate c-un om stimat de toți ca cinstit ; ea, una din femeile cele mai frumoase, totdeauna înconjurată și sărbătorită pe la adunările și petrecerile societății din B...</p>
<p>Familia Voicovici primea numeroase vizite, făcute din arzătoarea curiozitate de-a afla și mai multe amănunte, patimă ascunsă sub masca compătimirii.</p>
<p>Și în adevăr că erau de cumpănit d-na și d-nul Voicovici</p>
<p>Vestea le venise ca o lovitură de trăsnet; și cu câtă îngrijire, cu câtă pază nu le spusese îngrozitorul adevăr, procurorul Cliveanu, descoperitorul, urmăritorul, omul justiției.</p>
<p>Ba încă era să-l coste și viața. Căci, abia îl furase somnul în zori zilei ce urmase vijelioasei nopți de-afară si din casă,— și Aurelia intră încet, cu fața palidă și hotărâtă, cu ochii posomorâți și cruzi, — icoană vie a răsbunării netrebnice.</p>
<p>Privi la Cliveanu, al cărui somn era agitat; ale cărui buze se mișcau, ca și cum ar fi cetit sentința criminalilor ce dovedise, — și intinse spre dânsul mâna-i armata, mână omorătoare.</p>
  <trailer>Va urma</trailer>
  <trailer>Rădulescu-Niger</trailer>
</div>
  </div>
  <div type="part" n="11">
  <head>FOIȚA ZIARULUI „ROMÂNIA”. 11. DIN MEMORIILE UNUI PROCUROR</head>
    <milestone unit="UrmareFine"></milestone>
    <div type="section" n="12">
<p>Ochi câteva secunde și trase... Glonțul atinse umărul procurorului, și se pierdu în perete.</p>
<p>Cliveanu sari. Își dădu repede seamă de situație și se aruncă spre Aurelia, mai înainte ca ea să aibă timpul de a trage focul al doilea.</p>
<p>Deșteptarea lui și neisbănda ei o turburaseră în de-ajuns.</p>
<p>Dezarmarea Aureliei fu lucru de un minut.</p>
<p>— Doamnă, rosti Cliveanu mișcat de ceea ce era să se întâmple... -ți-ai îngrenat pedeapsa pentru crima dintâi prin încercarea de a comite o a doua..Doamnă ești prizoniera mea.</p>
<p>— Zău ? Și unde o să mă închizi te rog ? zise Aurelia cu batjocură.</p>
<p>Își reluase firea obișnuită.</p>
<p>— Unde ? aci în camera d-alături, și eu mă constituesc temnicerul d-tale..Poftim....</p>
<p>Zicând o luă de mănă și intră cu ea în odaia d-alături.</p>
<p>Aceasta era camera de găteală a Aureliei ; se cunoștea după cele patru oglinzi, două cât înălțimea peretelui și două pe jumătatea celor dintâi.</p>
<p>Pe măsuțele de sub oglinzile mai mici se aflau o mulțime de nimicuri ce servesc la «păstrarea peliței» la «creșterea părului» și la alte multe amănunte ale gătelei zilnice pentru o femeie cochetă la extrem.</p>
<p>Cliveanu încuie ușa ce da în camera de culcare, se asigură că fereastra avea fiare printre care abia se putea strecura o pisică, și trecu în odaia lui de ocazie, unde, se îmbrăcă repede după ce încuie de două ori ușa.</p>
<p>Astfel, Aurelia era pusă în cușcă. Cliveanu sună :</p>
<p>— Să vie unul din vătafi încoace, sau orice altă slugă care știe să călărească bine..., porunci Cliveanu cu autoritate,slujnicei ce se arătă.</p>
<p>— Bine, d-le, zise slujnica mirată și ieși.</p>
<p>După un sfert de oră, slujnica reintră c-un băiețan de vreo optsprezece ani, isteț și curățel.</p>
<p>— Băiete, ai de la mine doi napoleoni, dacă te vei duce în fuga calului la B... și te vei duce la poliție cu scrisoarea asta a mea. Apoi o să te întorci repede cu oamenii ce o să ți-i dea ție să-i aduci. Până la prânz să fiți aici.</p>
<p>— Bine, domnule, mă duc ca Fulgerul, dacă e vorba de doi poli... zise flăcăul și ieși vesel de câștigul făgăduit.</p>
<p>Slujnica ieșind începu să spuie feciorului, comedia ce auzise ; feciorul să spuie vizitiului și acesta bucătăresei.</p>
<p>Toată slugărimea în permanență în curte, află în zece minute și începu să se minuneze și să-și frământe mintea :că ce-o fi însemnănd toate acestea.</p>
<p>Pănă la ceasurile două după prânz. vremea fu un chin pentru Cliveanu. Intră de vreo patru-cinci ori la Aurelia</p>
<p>Întâi, ea nici nu ridică fruntea. La a doua intrare privi la dânsul. Era abătută. Ochii săi sticliră de dorul răzbunării. Parcă ar fi sărit la Cliveanu ,să-l răpuie, d-ar fi avut puterea. Nu-i vorbi nimic însă.</p>
<p>La a treia intrare, Aurelia se ridică și veni la el, c-un zâmbet trist pe buze.</p>
<p>— Domnule Cliveanu, îi rosti ea, — sunt vinovată, de două ori vinovată,—o te cunosc. Dar pentru aceasta nu eu sunt atâta de vină, cât împrejurările. Oare n-aș fi fost o femeie cinstită și bună, de nu mi s-ar fi zdrobit tot de oameni simțirea bună, menirea de femeie ?</p>
<p>Începu să plângă.</p>
<p>— Doamnă, ce pot să fac pentru d-ta ? răspunse Cliveanu atras de lacrămile ei...</p>
<p>— Ce ai putea face, d-le? Nimic și tot. Nimic întru ce privește liniștea vieții mele viitoare, tăcerea conștiinței mele ce a început să vorbească, de când văd că există o pedeapsă și că ea mă va ajunge în curând; tot, căci ai putea face să nu primesc această pedeapsă în public și dată de mâna oamenilor... Te asigur că sufăr, d-le... încercarea de a te omorî a fost ultima silință a femeii corupte ; acum a început căința în femeia care-și simte treapta decăderei la care a ajuns. Cred că este o schimbare,d-le, cred că mi-e d-ajuns remușcarea.</p>
<p>Glasul Aureliei era pătrunzător, era sincer... Lacrimele erau ale rușinei și ale căinței...</p>
<p>— Doamnă, e târzie această descoperire a schimbării d-tale sufletești, — căci în acest moment se știe în B... cine sunt omorâtorii copilului Vasile Bailov Voicovici.</p>
<p>— Cum? se știe? făcu ea înmărmurită.</p>
<p>— Da, doamnă. Eu am înștiițat autoritățile și am cerut ajutorul lor. Oamenii justiției trebue să fie pe drum încoace....</p>
<p>— Va să zică sunt pierdută cu desăvârșire,— strigă ea c-un glas în care era pusă toată deznădăjduirea neașteptată a unui om ce tot spera până în ultimul moment.</p>
<p>— Da, doamna, și nu mi rămâne decât să te plâng, răspunse procurorul cu tristețe.</p>
<p>Aurelia privi la dânsul lung câteva minute și izbucni apoi într-un râs baljocoritor, strigănd:</p>
<p>— Mă plăngi ? Milă? Nu voi mila nimănui. Ieși domnule și mă lasă.</p>
<p>Cliveanu ieși!</p>
<p>Aurelia căzu fără puteri pe un fotoliu.</p>
<p>A patra oară când intră procurorul, o găsi culcată pe o dormitoare cu fața spre perete.</p>
<p>Aurelia nu se întoarse; el ieși în vârful degetelor.</p>
<p>A cincea oară, în sfârșit, Cliveanu rămase înmărmurit de prag.</p>
<p>— Aurelia, goală până la brâu, sta răsturnată pe dormitoare c'un punct mare negru sub sânul stâng. Una din mâini îi atârna în jos spre podele, — cu cealaltă se ținea strâns de cordonul lung al clopotului.</p>
<p>Cliveanu alergă repede și-i apucă mâna ce atârna. Era rece. Ochii Aureliei erau pe jumătate închiși, — buzele între deschise așa că i se vedeau dinții.</p>
<p>Un cearcăn vânăt se afla împrejurul ochilor ei, și puțin sânge sub sânul stâng, în jos curgând de la punctul negru.</p>
<p>— Moartă, murmură Cliveanu împietrit... </p>
<p>I se puse o ceață afară pe ochi și alergă afară.</p>
<p>— Repede cineva strigă el unei slugi...</p>
<p>Apoi, cu capul în mâini, se ghemui pe un scaun într-un colț al sălii de intrare.</p>
<p>Nedumerirea slugilor nu-și mai avea margini. Bucătăreasa sta cu mâinile în șolduri, pe prispa bucătăriei cu răndașii de la grajdi și de la bucătărie în fața ei.</p>
<p>Vizitiul, cu feciorul, cu fata din casă, cu jupăneasa, făcea alt grup. Ei vorbeau fel de porunca domnului procuror ca nimenea să nu intre la cuconița.</p>
<p>Câțiva țărani stăteau nepăsători în curte. Ei așteptau pe îngrijitorul, pentru nevoile lor...</p>
<p>În sfârșit, la ceasurile două, se auzi tropot de cai și uruit de trăsuri.</p>
<p>Prefectul județului, polițaiul orașului, vreo doi comisari, medicul plășii și zece călărași intrară în curte.</p>
<p>Cliveanu sări înaintea lor. Paloarea feței lui fu observată.</p>
<p>Fără a le adresa decât salutări și strângeri de mână, Cliveanu îi conduse în camera Aureliei.</p>
<p>— Domnilor, începu procurorul, cum s-au petrecut toate de la început, vi se va spune pe urmă, când voiu face raportul meu. Destul pentru acum să vă spun, că două ore după ce am descoperit-o pe d-na Aurelia Voicovici pe ucigătoare copilului Sandu, am oprit-o de-a comunica cu cineva și am inchis-o. A încercat să mă omoare. Iată rezultatul. Neizbutind, s-a omorât pe dânsa. D-le doctor, vezi, te rog, cu ce anume...Doctorul s'apropie și trase de punctul negru.</p>
<p>— Un ac mare de pălărie, d-lor un ac mare destul de tare, dar care, întâlnind numai carne macră a pătruns inimă. Moartea a fost la moment..., dar femeia a avut timpul să se apuce de cordonul clopotului... Ultimă lucire a inteligenței pentru chiemarea în ajutor...un strigăt al instinctului de conservare...</p>
<p>Și zicând, scoase acul de tot.</p>
<p>Sub sânul stâng rămase numai o boltiță de sânge închegat. De unde stăteau toți ceilalți, pata părea o aluniță.</p>
<p>După încheierea procesului verbal se pronunță oamenilor curței moartea Aureliei, veste care produse înmărmurire și pe urmă stoarse lacrimi, tribut, al datoriei dictat de împrejurare și de pozițiunea celor rămași față cu cea dusă.</p>
<p>Către seară Aurelia Voicovici, sta întinsă pe masă în cea din urmă găteală de care nu era s-o mai desfacă decât putregiunea pământului.</p>
<p>Procurorul Cliveanu, prefectul și comisarii se reîntoarseră în B... Rămaseră călărașii si sub-prefectul care să aresteze pe Voicovici și să-l aducă în oraș sub pază.</p>
<p>A doua zi pe la amiază sosi și Voicovici, pe care să dusese unul dintre vătafi să-l cheme acasă în grabă.</p>
<p>Când intră în camera de moarte a soției sale, el, care nu știa nimic din ceea ce se petrecuse, rămase încremenit și pe urmă căzu jos fără simțiri. Această neașteptată priveliște a morței -i luase toată puterea mișcării și a voinței.</p>
<p>Revenindu-și în fire, sub-prefectul se apropie de dânsul și rosti cuvintele sacramentale:</p>
<p>— D-le, în numele legei te arestez.</p>
<p>Deja slăbit de impresiunea dureroasă ce-i produsese moartea Aureliei, când auzi și aceste cuvinte, se uită la subprefect cu ochii rătăciți ca un om bolnav de friguri care aude, dar nu înțelege și crede că tot ce vede și aude ține de delir, și șovăi.</p>
<p>— Doi călărași îl ținură. Ești acuzat d-le Voicovici că impreună cu soția d-tale ai omorât pe cumnatul devenit copil al d-tale prin înfiiere...</p>
<p>Sub-prefectul pronunță vorbele cu cruzime ca să-și răzbune de multele umiliri ce pățise de la proprietarul trufaș.</p>
<p>Voicovici auzi, deveni palid, apoi roșu și căzu jos cu tot sprijinul călărașilor.</p>
<p>După trei ceasuri, abia-și veni puțin în fire. Medicul constată la el friguri cerebrare și ordonă să fie căutat cu de aproape îngrijire, dacă justiția voiește aș avea victimă, cu pedeapsa care ea să dea pildă societății.</p>
<p>Aurelia fu îmmormântată fără preot, însă tot în cimitirul satului, unde familia își avea bolta. Nimeni, după dânsa,dintre rude și prieteni.</p>
<p>Câteva din slugi și câțiva săteni atrași mai mult de curiozitatea d-a vedea așa ciudată înmormântare.</p>
<p>Sala curței cu jurați gemea de lume. Cel dintâi proces al sesiunei, la redeschiderea curței cu jurați, era al lui Vasile Voicovici, proprietar, învinovățit că a omorât, împreună cu soția sa, pe cumnatul lor Sandu, devenit fiu, prin înfiare.</p>
<p>Dezbaterile ținură două zile, după care președintele ceti sentința prin care :....avându-se în vedere împrejurări ușurătoare numitul Vasile Voicovici e osândit la zece ani muncă silnică...</p>
<p>La citirea pedepsei, Vasile Voicovici căzu lipsit de cunoștință sub greutatea rușinei și a căinței.</p>
      <trailer>București Martie 1888</trailer>
      <trailer>Rădulescu-Niger</trailer>
</div>
  </div>
</body>
  </text>
</TEI>
