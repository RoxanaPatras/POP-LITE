<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Iubire fatală. Roman social: ediție POPLITE </title>
            <author>Olteo (Teodoru, Olimpia) </author>
            <respStmt>
               <resp>codare POPLITE</resp>
               <name>Teodora Iuriuștiuc</name></respStmt>  
            <respStmt>
               <resp>verificare codare POPLITE</resp>
               <name>Alexandra Olteanu</name></respStmt>   
            <respStmt>
               <resp>corectură manuală</resp>
               <name>Ionuț Alecu, Bianca Baltag, Claudia Enache, Alexandra Nanu, Nicoleta Maxim</name>
            </respStmt>
            <respStmt>
               <resp>verificare corectură manuală</resp>
               <name>Loredana Cuzmici</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.7342136"></ref>
         </publicationStmt>
         <sourceDesc>
            <bibl>
               <author>Olteo (Teodoru, Olimpia)</author>
               <title>Iubire fatală. Roman social</title>
               <pubPlace>București</pubPlace>
               <publisher>SOCEC</publisher>
               <date>1911</date>
               <decoNote type="illustration" subtype="no"/>
               <dim unit="char" type="big"/>
               <extent>
                  <measure unit="word">71854</measure>
                  <measure unit="page" type="under_250"/>
                  <measure unit="feuilleton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non deafini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="reception" n="under 5"/>
               <term type="print_count" n="under 10"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "reception" indica numarul de comentarii critice formulate cu referinta la textul publicat.</p>
            <p>Cuvantul cheie de tip "print_count" indica numarul de editii ale textului în intervalul de 10 ani după prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul în forma completa.</p>
         </projectDesc>
      </encodingDesc>
   </teiHeader>
 <text>
    <front>
       <div type="liminal">
          <p>IUBIRE FATALĂ</p>
          <p>ROMAN SOCIAL</p>    
       </div>
    </front> 
  <body>
     <div type="chapter" n="1"> 
<head>CAPITOLUL I</head>
<p>E 24 Ianuarie, România sărbătorește jumătate secol de la Unire.</p>
<p>În piața Unirii din Roman, școlile de toate gradele, armată, lume, reprezentanții autorităților—întorși de la Tedeum — ascultă cuvîntarea unui veteran. Bătrînul arată partea ce luă orașul și județul Roman la opera Unirii, entuziasmul cu care marele act fu sărbătorit pe-același loc, cu 50 ani în urmă.</p>
<p>Cuvîntarea deși bună, era lipsită de focul entuziasmului.</p>
<p>Afară, în gerul lui Ianuarie, sub cerul limpede, se ridică la tribună, un tânăr. Vocea lui despică spațiul,cuvântele răzbat adânc în inimă.</p>
<p>Aduce tributul de recunoștință părinților, care ne-au dat moștenirea cu care azi ne fălim. Compară România din 1859 cu cea din 1909: ajunși aici, am terminat? Nu! Lupta e mai vajnică, situația tot atât de grea: să nu uităm fantoma lui 1907!</p>
<p>Unde ne sunt luptătorii? Unde entuziasmul?</p>
<p>Adevăr în tot ce vorbește, înțelepciune în idei și atât de frumos, de energic dă! Vorbește minunat! Ochii lui privesc ca de departe, umbra unuia dintre eroii lui 59, venită pare să mustre, să ne îndemne la luptă, la iubire de neam!</p>
<p>În cinci minute spune cât altul într-o oră.</p>
<p>În fața lui, jos, lângă catedra pe care vorbește, Olga nu are timp să se întrebe cine e, al cui e? Îi soarbecuvântele, îi împărtășește ideile; par ecoul gândurilor ei. În bataia vîntului care-i flutură părul, sub priviri ironice sau entuziaste, tânărul orator îi apare ca măreața figură din „Apostolul” lui Petoffi: „Pe unde umblă sufletul acestui barbat? Ce cale și-a ales? Pe cine caută? Străbate înălțimi unde nebunii numai și semizeii se încumetă? În el omul e mort, trăiește cetățeanul?</p>
<p>Dar câțiva deputați trag de mânecă pe prefect, ordonă muzicii să cânte; mulțimea depărtată, pornește.</p>
<p>— Mi-au luat cuvântul” Rostește tînărul palid cu ochii învăluiți în expresia de tulburare sufletească. Olgăi îi vine să se apropie, să-i strîngă mâna: ai vorbit drept, bine și adevărat! Sfiala însă o oprește. Lumea plecă; în fața palatului diviziei avuse loc defilarea.</p>
<p>Peste zi Olga află cine era tînărul care vorbise: avocat, fiul ajutorului de primar. Salcie; maior pensionar, cu 8 copii. Radu—oratorul — îi era al doilea fecior, după cel mai mare. Pe bătrânul Salcie, verde încă, foarte energic, om de societate, vesel, de spirit, plăcui, Olga îl ținea minte din copilărie, îl zărise pe atunci cu tatăl ei. Îi rămăsese simpatic. De câte ori trecea pe la casele lui — acum de când revenise în orașul natal — se bucura văzindu-1 stând relativ binișor, fală cu familia grea. Casa lui proprie, făcea oricând o mie de lei. Avea să moștenească încă ceva. Dacă nu era zestre pentru fete, avuse cu ce le da o creștere potrivită cu mediul lor social. Băiatul se întreținuse singur, cât urmase la facultate. D-na Salcie, foarte onestă, excelentă menajeră, pricepută, blândă, bună și cu tact, contra-egala violența, autoritatea despotică a soțului.</p>
<p> 24 și 25 Ianuarie fură zile de sărbătoare în după amiaza ce urmă cuvîntărilor din piață, avuse loc serbarea școlilor. Vorbi un doctor-profesor. Elevii se produceau cu bucăți naționale, patriotice, în muzică, recitări, teatru. Câțiva școlari pregătiți de Olga, jucară o piesă de teatru, compusă de ea, provocând admirația publicului pentru siguranța și naturalul cu care jucau, râs și însuflețire pentru comicul piesei școlărești, presărată ici colo, cu frumoase învățăminte morale.</p>
<p>A doua zi, Duminică, avea să fie un pelerinaj la Mircești, unde doarme de-apururi, duiosul bard, priceputul diplomat, nobilul patriot, Vasile Alecsandri.</p>
<p>Tânărul avocat Salcie, în unire cu un doctor-muzicant cu un profesor secundar, cu un maior literal și cu doi intelectuali, înființau în oraș un „cerc cultural”. Îl înfăptuiau prin excursiunea la Mircești. Doritorii să devină membri, ca și particularii, aveau să se întâlnească la 7 ore dimineața, pe peronul gării, comunicase avocatul Salcie,în cuvântarea din piață.</p>
<p>Se întâlniră acolo vreo 30 de persoane, prefectul Delcanu și Olga cu trei colege. Ea se adresă doctorului muzicant, rugându-l s-o înscrie ca membră, în cercul cultural ce prezida. Cu naturalul ce o caracteriza, vorbea cu toți, făcea cunoștința celorlalți membri, fără să observe privirea atentă, respectuoasă, dar stăruitoare a unui tânăr retras lângă coloana destinată poetului. În momentul când trenul se punea în mișcare, același tînăr, abia urcat pe prima scară, salută pe Olga, care rămăsese afară, pe platformă: „Radu Salcie! „Olga Grigoriu!„</p>
<p>Avocatul auzise de dânsa; îi vorbise unul dintre tovarășii de la cerc; i-o descrisese ca pe o ființă aparte, fire de poet, conferențiară de forță. Dorea s-o cunoască. Întâia oară o zărea acum pe peron și, n-ar fi putut ști pentru ce— între cele patru institutoare— ghici care era Olga, înainte de a i se fi spus. Admira naturalul, modestia, simplicitatea cu care se prezenta fără umbră de calcul, de cochetărie, de încredere în sine.</p>
<p>Profită de momentul când o găsi singură pe platformă, să i se recomande. Felul cum îl privise, îl impresionă; în ochii ei, dulci, visători, citi o lume întreagă de gânduri, citi și-o întrebare: „ești într-adevăr, omul ce păreai ieri?“ „Avea dreptate Christescu, își zise Radu fugar, ființa aceasta e cineva aparte!</p>
<p>Unul și altul își arătau mulțumirea pentru excursia către un loc atât de venerat.</p>
<p>Pe lunca Siretului, mult dragă poetului, tăcută acum sub giulgiul iernii, în fundul unei grădini vaste, stă neatins, palatul bardului: o căsuță de țară, ascunsă între brazi, pini și tot felul de arbori. În ea locuiește încă Paulina Alecsandri, soția poetului. Ceva mai în vale, într-o colibă funerară, împresurată de pini și de merișor, e cavoul sub care se odihnește cântărețul de altădată; deasupra, patul funerar, acoperit cu mulțimea coroanelor depuse de perelinii din toată țara; dintre ele răsare, în mic, bustul trubadurului! Jur împrejur, pe pereți, portrete pictate, înfățișează pe poetul tînăr, în familia părintească.</p>
<p>Vorbiră mulți; unul singur așa cum se cerea, atât cât prindea: Radu Salcie. Pe cât de energică îi fuse cuvîntarea din ajun, pe atât de dulce, de literară, aceasta. Ideile erau flori poetice,cuvântele, boabe de cristal, turnate rând pe rînd, în cupa poeziei. Nu uită să atribuie o parte din comorile dăruite de poet traiului bun, vieții frumoase, țesută de tovarășa lui, în cuibul căsniciei.</p>
<p>Olga fu rugată să depuie coroana. Neașteptându-se la onoarea aceasta, nu pregătise nimic. O depuse, rostind două versuri de-ale poetului, premerse de alte câteva ale lui Alexandrescu:</p>
<p>Salutare umbră, sfântă! Primește închinăciune.</p>
<p>De la fii României, care tu o ai cinstit.</p>
<p>Noi venim, mirarea noastră la mormîntu-ți a depune.</p>
<p>Veacurile ce înghit neamuri, al tău nume l-au răpit. Primește astă coroană; prin ea țarați-ți, trimite.</p>
<p>Salut și onor ție, poete strălucite! </p>
<p>Excursioniștii se reîntorc spre stație, șiruri, șiruri, intonând: „Bardul de la Mircești.</p>
<p>Olga ține în mână o crenguță de merișor, cu două rămurele, luată din tufa care veghează somnul poetului.</p>
<p>— Veți face din ea pană măiastră? O întrebă Radu, apropiindu-se.</p>
<p>— Numai dacă se va fi strecurat în ea ceva din creierul bardului. Am luat-o ca amintire din acest locaș!</p>
<p>— Ce frumos! Cât de mult îmi pare rău, că n-am luat una și eu!</p>
<p>Olga rupe una din rămurele, i-o întinde: înfăptuiți Dv. pană, cum merită ea!</p>
<p>— Ce onoare îmi faceți! Un lucru sfânt sfințește și pe profani, replică el, învăluind-o într-o expresie de mută admirație.</p>
<p>Reveniră asupra poetului, a epocii lui de idealism, asupra reacționarismului ce urmă și care azi, începe să fie adiat din nou de suflarea naționalismului. Vorbiră de tineretul lipsit de ideal, de setea culturii și după băncile școlii, cauzat în parte și de surmenajul ei. Radu își arătă dorința să-și urmeze studiile în apus; Olga îl aprobă, îi întări ideea, nu fără o umbră de părere de rău: astfel se duc, își zise, elementele de valoare din provincie, rămânându-ne cărturarii meselor verzi, abonații cluburilor.</p>
<p>Întors acasă, Radu așeză crenguța de merișor pe masa lui de lucru, într-un vas cu apă. Era radios, simțea nespusă plăcere de a fi vorbit cu Olga. Privea ramura, zâmbea la amintireacuvântelor ce o însoțiseră, se juca nevinovat, cu un început de simpatie care încolțise în sufletul lui.</p>
<p>Joia viitoare urma să se repete serbarea de la 24 Ianuarie, pentru școlari.</p>
<p>Profesori și institutori erau întruniți în ajun seara, la prefectul Deleanu. Olga fu rugată de toți, să vorbească ea în locul profesorului-doctor, chemat la un caz grav, în județ.</p>
<p>La serbare purta, ea și elevii ei, costumul național. Cuvîntarea, încheiată cu multă simțire, asupra marelui Cuza și a Elenei Doamna, smulse lacrimi. Radu o admira:,,Superbă îi e cuvîntarea, cum superbă îi e haina! își zicea el. Dulce făptură! Fericită împreunare a creierului și a inimii! Colegă cu d-nele Trandafirescu și celelalte, de ce nu s-o fi măritat? Se întreba pe când elevii se produceau, neobservând, necugetând decât la Olga. Nu va fi fost destul de prețuită? Va fi suferit? Ideea aceasta prinse tot mai mult în gândurile lui; creții de pe fruntea ei, păreau să-l încredințeze. Un lucru i se lămurea: Olga căutase mai mult decât aparența, decât simplul tovarăș.”</p>
<p>Serbările se încheiau printr-un bal în folosul săracilor, dat de soții Deleni, ajutați de Mirești. Prețurile erau ridicate, sala teatrului, o seră de lumină, de eleganță, de flori.</p>
<p>Olga nu voia să ia parte la bal, motivind lipsa unei haine pentru ocazie; avea, dar nu la înălțimea luxului din jurul ei. D-na Deleanu stărui de ea, pană cedă. La urmă, își zise Olga, ar fi cu totul greșit să caut să egalez în veștminte lumea avută, când altul e budgetul meu!</p>
<p>În loja Delenilor, urmărea întîile perechi care deschideau valsul. Văzu pe Radu Salcie căutând o dansatoare. Un colonel intră în lojă, o angajă la convorbire. Nu avu timpul să asculte ce-i vorbea, Salcie era înainte-i. Pe dânsa dar, o căutase? Distincția aceasta de la un om care i părea o individualitate pronunțată de timpuriu, o mulțumi. La brațul lui, coborî scara, valsă. Dansă toată noaptea, rămînând jos, în sala de dans. În răgazul unei pauze. Radu veni lângă ea.</p>
<p>Cercul cultural înființat, organizase conferințe publice, în afară de cele intime la care luau parte numai membrii înscriși.</p>
<p>Între conferențiari, figurau amîndoi. Radu avea să vorbească despre chestia agrară. Olga îl privi surprinsă: „Veți provoca iar tărăboi?“ — Nu, răspunse dînsul, impresionat de sinceritatea ei. În tot ce vorbeau, se înțelegeau minunat, ideile unuia păreau ale altuia. O invită la cadril. Era întîia oară când Olga se distra la o astfel de petrecere. Întiia oară când în afară de d-rul Lorescu găsise mulțumire în convorbirea cu un cavaler. Erau în deplin acord asupra chestiunilor de regenerare a neamului, de educația adânc serioasă cerută tineretului de ambe sexe, de nevoia mișcărilor în această direcție.</p>
<p>Radu Salcie se afla la răspântia unei noi vieți. Înainte de a o fi început, de a se fi dat înfăptuirii idealului de vastă cultură, fără de care ar fi preferat să dispară, făcea adevărate sacrificii de timp, de bani și de energie, pentru societăți de bine public. Odată apucat într-o cale, nu mai trăia decât pentru întreprinderea lui. Invidia, ironia, visul celor care nu lucrează, dar critică, ștepticismul celor care nu se opun, dar se îndoiesc de reușita întreprinderilor naționaliste, nu-1 opreau. Singur inițiator, singur înfăptuitor, era casier, secretar, maestru de ceremonii al serbărilor prin care aduna fonduri. Inițiativa lui găsi răsunet în doi tineri: Georgescu și Christescu, care îi deveniră tovarăși de lucru, cel întâi, compatabilul băncii naționale, celalt casierul ei. Erau susținuți de prefectul Deleanu.</p>
<p>Tânăr, brun, frumos, inteligent, factor de luptă, Radu Salcie avea simpatia oamenilor de bine, a doamnelor și a părinților ; aceștia l-ar fi voit ginere. I se ofereau posturi bine plătite, politicienii căutau să-l atragă în partidele lor; prefera spinoasa ocupație de avocat, ca să-și păstreze libertatea convingerilor. Își greșise cariera. Științele, filozofia, literatura, îl atrăgeau; orele libere, când se putea dădea studiului lor, îi erau ore de sărbătoare. Prea ocupat peste zi cu avocătura și cu celelalte, se scula la ora 5 dimineața, iarna, ca să poată citi serios, în liniștea ei. Gândea să-și schimbe direcția culturii, să urmeze în viitor studiile care îl atrăgeau. Cu toată activitatea lui, se simțea singur. Nu juca cărți, nu se ducea la cafenele, nici la petrecerile de seară din familii. Deși bun, sincer, devotat, prieteni nu avea; se apropiase cândva de Christescu și de Georgescu. Se simțea însă cumplit de izolat în societate, singur în familie. De când cultura începuse să-și reverse asupra-i razele binefăcătoare, devenise enigma a lor lui. Îl lăsa trist, ce-i înveselea pe ei; ceea ce îl entuziasma pe el, îi lăsa indiferenți pe dînșii. Cauza stă și în deosebirea dintre firea lui și a tatălui; în tînăr retrăia bunicul lui, om onest, generos, altruist; în tată, interesat și viclean, mama, bunica lui Radu.</p>
<p>Tânărul Salcie întrezărise în Olga ființa care l-ar fi putut înțelege, ființa ideală ce căuta de mult. O întâlnea la întrunirile comitetului celor două societăți înființate: „cercul cultural” și o alta de sport, din care făcea și ea parte. Simțea nespusă mulțumire să-i vorbească, atât de bine se înțelegeau, la ieșire, o conducea acasă.</p>
<p>O avea în gândurile lui în locul cel mai de onoare, se lăsa în vocea unei atracții puternice, serioase, fără să se gândească la o deosebire de ani.</p>
<p>Într-o seară la cerc, Olga citi versuri; în ele se răsfrîngeau durerea și dorul ei după părinți, iubirea de natură, singurătatea în care se zbătea.</p>
<p>Membrii le găsiră bune, o îndemnară stăruitor să scrie, încurajând-o să iasă din sfială, din rezerva ei. Radu rămase tulburat, emoționat. Citise în ele atâta adâncire, mută simțire, atâta izolare în lume, atât trecut de suferință! Îi deveni dragă cât să se teamă de viitor: ce s-ar face, dacă ea n-ar consimți să-i împărtășească viața? Era pe deplin încredințat: numai ea  l-ar fi putut înțelege, numai ea i-ar fi fost adevarata tovarășă, ființa care să-l fericească și s-o fericească pe ea, care vădit, suferise mult.</p>
<p>Astfel rațiunea încuviința sentimentul și sentimentul îndreptățea rațiunea.</p>
<p>Olga îl simpatiza ca pe un suflet curat, nevinovat. Cum se bucură amatorul de lucruri rare, o mulțumea gândul că se găsesc și astfel de elemente, în tineretul mult gălăgios pe băncile universității, mai târziu prea tăcut, prea lipsit de ideal. Îi plăcea să-l audă vorbind, să discute cu el, o măngâia prietenia, respectul adânc ce Radu îi arăta. Nu se gândea la altceva. Uneori căuta să întrevadă ființa care avea să-i devină odată tovarășă; va înțelege ea depozitul sacru din mâinile ei? O va căuta la înălțimea lui? Dar, scopul îi era să învețe mai departe; cu ce, fiind sarac? Chiar să nu vrea, va căuta zestre!</p>
<p>Când pricepu că simpatia lui era de altă natură decât prietenie și respect, căuta s-o combată. Se știa mai mare ca dânsul și nu frumoasă. Privi sentimentul lui ca pe un val de tinerețe: azi este, mâine nu. S-a entuziasmat o clipă, își zicea; ar putea lupta însă mai târziu, cu ceea ce ar simți în fața frumuseții fizice, a tinereții? Cu mult mai tînăr ca ea, privi ca datorie să-1 oprească în cale, să nu-1 lase în voia acestei simpatii începu să-1 facă atent la lipsurile ei fizice: stătea, nefrumusețea, îi descoperea viața ei sobră, austeră, cu care se deprinsese, din care nu mai putea ieși și care n-ar fi convenit unui om tînăr; îi comunică tot ce-și credea defect, ora de culcare regulată, pustnicia serilor, absoluta nevoie de liniște fizică și morală, băile reci ce lua dimineața, deprinderea să doarmă cu fereastra deschisă, din primăvară până-n toamnă; făcu aluzie la sentimentul de pe urma căruia suferise atât, dorința să remână în liniștea în care intrase.</p>
<p>Radu, departe de a le privi în rău, înțelegându-i scopul, îi admiră sinceritatea, o îndrăgea și mai mult.</p>
<p>Arareori fulgera și prin gândurile ei, părerea de rău că nu-i întâlnise mai înainte: să ai mereu tovarăș, un om cu atâta stofă în el? Să-ți merite respectul, iubirea, devotamentul, nu numai că ți-e soț, dar pentru valoarea lui ca om?! Totdeauna invidiase pe soțiile oamenilor distinși. Alunga repede astfel de gânduri, simțea însă limpede: era singurul om, după Lorescu, pe care l-ar fi voit tovarăș. Ce folos! Prea târziu! Pentru câțiva ani de mulțumire, ar fi riscat un viitor necunoscut de care se temea!</p>
<p>Într-o zi pe la începutul lui Martie, Radu cu sora lui, întâlnind pe Olga în sala teatrului, la o conferință publică, o luară în loja lor. La întoarcere, conducând-o acasă, Olga îi invită înăuntru. Radu admira ordinea, frumosul, simplicitatea camerelor. Mobila verde, de mult bun gust; două-trei picturi pe pereți, două-trei broderii, câteva fotografii; nimic încărcat, înghesuit, din motivul nesănătos de a se acoperi pereții și locurile libere cu tot felul de obiecte, de nimicuri.</p>
<p>În sufrageria cu plante multe, un gherghef, biblioteca, măsuța de lucru, arătau camera în care locuia peste zi. Din cele trei încăperi ce erau în locuință, din una, mai întunecată, făcuse camera de primire, din cea mai luminoasă și cu soare, dormitorul, în care nu intra decât seara, la culcare; în sufragerie locuia peste zi.</p>
<p>Prin fereastra deschisă la dormitorul ei, Radu observase pe balcon, camera aproape goală: un pat de fier smălțuit în albastru, cu o covertură la fel; ca dînsa, covorul pe perete, un altul mic, lângă crivat, noptiera, lavaboul cu oglindă și un scaun; nimic altceva; doar lumina roșiatică a candelii, sub icoană.</p>
<p>Fereastra deschisă, fu un motiv pentru Olga să-l facă din nou atent la viața ei austeră, în neacord cu cea comună; focul abia îndulcea seara temperatura din dormitor, cu lotul contrar căldurii prea mari ce se face iarna în locuințele noastre</p>
<p>— Ce viață ideală duceți! rosti Radu; în voce, în privirea lui pâlpâia scânteia iubirii. „Severă, nu ideală!» adăugă Olga. Se cere luptă încă, își zise apoi în sine. Începu să se ducă târziu la întruniri, să iasă înainte, evita chiar să se mai ducă: se purta rece cu dânsul.</p>
<p>În lipsa unui local propriu, cercul cultural fu nevoit să-și întrerupă un moment activitatea, până la închirierea unei alte săli. Deși conferințele și lucrările cercului erau de valoare, prea puțini intelectuali îl vizitau. Conferința din urmă avea să fie a lui Radu. Furtuna de afară oprise pe mulți membri acasă. Cu toată vijelia și cu toată răceala ce-i arăta, Olga nu se putu opri să nu-1 audă vorbind. Avea o forță extraordinară de sintetizare, de clarificare, un timbru de voce muzicală, o modulație dulce, când lină ca un șopot, când fulgerătoare, vijelioasă. Ființa sufletească a conferențiarului lua parte, se vedea bine, la frământarea gândurilor lui. În „Wagner, subiectul conferinții din acea seară, era filozofie, muzică și poezie! Fu scânteietor! Îndată ce Radu încetă de vorbit, Olga se ridică. Din grupul care plecă imediat, făcea parte și dînsul. O ajunse pe drum, își ceru voie să o conducă. Afară vijelia crescuse. Vântul le smulgea umbrelele din mână, ploaia îi biciuia, apa gâlgâia pe stradă, fulgerele brăzdau întunericul nopții. Regret, spuse el, v-am făcut să ieșiți pe un astfel de timp!” Wagner de vină! Răspunse Olga, uitându-se spre Radu. Un fulger scăpără, ilumină figura lui; iubirea flutura pe chipul lui Radu, văzu bine! La poartă, dânsul îi sărută pentru întâia oară mâna; ar fi voit să-i spună ceva, ea intră însă repede în casă. În cameră era rece, totuși un val de căldură îi umplu sufletul. Avu senzația că nu mai era singură în lume. Singuratatea, gândurile, tristețea ei, aflau un ecou în omul ce răspundea aspirațiilor ei! Prin fereastra deschisă, privea încă silueta celui ce se îndepărta.... Întrupa ceea ce visase în școală, ceea ce căutase ani și ani! Da, avea simpatia unui om cum îl voise.... Flăcări de mulțumire urmă însă norul cugetării; fața i se umbri. Târziu, își zise; de tot târziu! Să nu mă las pradă unei iluzii! Și cât îi era de însetat sufletul după iubire, după mângâierea unui suflet frate! Cât de greu apăsau uneori asupra-i singurătatea, golul! Mult timp rămase cu capul plecat pe masă, cu fața ascunsă în mâini. Când și-o ridică, lacrimi umezeau ochii. Privi imaginea de pe perete a tatălui ei, îl implora cu gândul: „dă-mi tu, rogu-te, înțelepciune! Unde e lumina? Încotro să apuc? După ani și ani de suferință, cineva îmi întinde mâna: e întîia oară așa cum o doresc, va fi și cea din urmă! De o resping, singură rămânevoi pentru totdeauna !</p>
<p>Asemuia viața ei cu a altor fete. Ce știu ele de griji? Fruntea lor poate rămânea senină; acasă, părinții duc grijile lor; căsătorite, au sprijinul soțului, atât de cerut în alcătuirea societății de azi! Nu vedea ea? Coborând ceva, ceva, sub stratul social, câte greutăți pentru o femeie, pentru o fată singură: lucrătorul neonest, nu are frica ei; îi ia arvonă, nu mai revine nici cu ea, nici cu obiectul comandat. Îl va reclama poliției? ÎI va da în judecată? Știe el că n-o va face; plătește pe deasupra și fuge de lucruri neconvenabile pentru o femeie, zic toți. Proprietarul nu se ține de cuvînt; primește banii cu două luni înainte, să facă reparațiile casei; nu le face de cât după ce s-a mutat chiriașa, să îndure ea, necazul, supravegherea și alte cheltuieli. Cizmar, zidar, proprietar, fiecare se poartă altfel cu o femeie singură, decât cu omul, de a cărui frică știe. Societatea însăși, dă altă considerație femeii căsătorite decât fetei celibatare. Ceva, ceva, de trece peste pragul tinereții, devine obiectul glumelor nesărate, în societatea cea mai de condiție. Ar fi putut fi căsătorită, n-a voit! A întâlnii simpatii, nu le-a primit? Se gândește cineva ? Nu; dacă nu s-a măritat, se zice, se crede, a fost prea puțin prețuită, țin cuvânt mai mult să se adauge la cântarul suferinței ei! La celelalte considerații, la lupta cu propria-i natură, nici atât nu se gândesc.</p>
<p> Cunoștea ea bine, din ceea ce vedea în jurul ei, din propria-i experiență, calvarul acestei vieți; o preferase, să nu înșele pe ea, să nu înșele buna credință a omului ce-i întindea mâna, când nu era cum l-ar fi dorit.</p>
<p>Avea putința să rupă cu această viață, cu singurătatea care prezidase, negreșit, nașterii ei! Putea să se înalțe împreună cu Radu, în lumea frumoasă, înaltă a studiului, a cugetării! Dar oare era înțelept? Nefericirea n-ar fi urmat zilelor bune? Entuziasmul trecut, nu s-ar fi resimțit Radu, de pasul făcut? Prea corect s-o înșele — convenind c-ar fi fost atât de excepțional — prea bun s-o nefericească, n-ar suferi însă? Ar ghici, s-ar trăda, unde ar mai fi mulțumirea ei? Ce va face apoi cu studiile în străinatate? Îl auzise: „De nu se va putea altfel, voi urma doctoratul în țară, mă voi cultiva singur, aici!“ La studii însă și ea l-ar îndemna; l-ar îndepărtă însă de fântânile apusului...? — Ce egoistă ași fi! Nu! Nu! Se înșeală! Cât să-l deștept, să-l opresc, să nu consimt eu! Un vis...,atâta tot! suspină ea! Cu riscul de a mă fi înșelat, a fi ridiculă, dacă el nu simte ceea ce bănuiesc, să-i vorbesc, să-l desmeticesc! Se așeză la masă și scrise. Scrise mult. Era trecutul ei. Îi arăta realitatea, răul fizic ce suferise: apendicita cu operația; sentimentul pentru doctorul care o îngrijise, îi dădu numele: Lorescu, convingerea ei intimă: doctorul nu respinsese iubirii ei. Reieșea viața de liniște pe care și-a creat-o, din care nu voia și nu mai prindea să iasă.</p>
<p>Cum nu putea intra în amănunte, știa bine: lucruri rele avea să gândească, decepția avea să-l dezguste. Adăuga zvonul de oftică la încheietura cotului, circulat în Roman, cu ocazia zdruncenului ce suferise la o mână — în urma unei căzături pe cot — fără să arate că zvonul fusese scos de o vară a lui Lorescu, D-na Cereșiu, care se temea pe atunci de o căsătorie între Olga și doctor. Nimic din paginile frumoase ale vieții ei, și tot ce ar fi putut servi admirabil pe cel mai înverșunat vrăjmaș; „Ce ridicol!“ își repeta, dacă el nu simte, dacă mă înșel! Era târziu când stinse lampa. A doua zi, pe o dimineață răcoroasă, un elev de școală îi dă o scrisoare, lasată. Zicea de un domn cu geantă. Cine îmi scrie mie din oraș? se întrebă. Abia o deschise, roși: era de la Radu. Îi arăta planul serbării câmpenești ce-și propuse să dea, în folosul societății de sport și gimnastică; îi cerea părerea. Simpatia se citea printre rânduri. Între altele îi spunea: „Sunt sincer în cele ce scriu, și de aceea, sper, mă veți ierta. În voi am întâlnit o minte aleasă, un suflet vibrant, un caracter și un spirit de amiciție, care trec dincolo de hotarele comunului; am întrezărit nespuse comori de idealism! Am văzut adevărate scăpări de spirit serios, adânc și frumos! Cum regret ședințele de la cerc! Îmi veți îngădui oare nespusa fericire intelectuală, ca pe calea mătăsoasă și mai puțin materială a scrisului, să deschidem capitole de discuții literare, filozofice, practice? Mi-ar da iluzia că ședințele se urmează, cu mai mult spor! În voi am întâlnit un intelectual desăvîrșit; cum de mâhnit aș rămânea, dacă mi-ați refuza unicul mijloc de comunicare convenabilă, pe care îl doresc?!</p>
<p>Drept răspuns, Olga îi trimise rândurile scrise peste noapte, adăugând: îmi cereți să deschidem discuții inteligente prin scris? Îmi oferiți lumina; n-aș face decât s-o folosesc, s-o resfrâng. Înțelegeți pentru ce n-o pot primi? Ani și ani dorit-o-am; vine târziu, de tot târziu! Nu voiesc să fiu fluturele ars de flacăra ei. Ceea ce simt pentru dv. în prezent, e prietenie; mă tem să nu mă trădeze. Dacă odată m-am vindecat, rătăcită încă o dată, m-aș coborî direct, în mormânt!</p>
<p>Urmați-vă calea; lăsați-mă aici, unde m-ați găsit.</p>
<p>Doresc să ajungeți unde țintiți, unde meritați, prin orice mijloc onest, care v-ar putea cuceri viitorul. Încredere, voință și va fi al vostru! Cât de departe, cât de mică, vă va apărea atunci, imaginea celei de azi, Olga Grigoriu.</p>
<p>I-o trimise către seara, într-o carte pe care i-o înapoia.</p>
<p>Va muri poezia în care mă învăluia...! își zise ea trist; n-am să mai zăresc prietenie în ochiul în care mă deprinsesem s-o văd! Cu propriile-i mâini își gâtuise aspirațiile viitorului.</p>
<p>A doua zi, după școală, găsi răspunsul:</p>
<p>Stimată Duduie,</p>
<p>Am petrecut o noapte nespus de tulburată. Clipele de înfiorare extraordinară când citii cea mai frumoasă biblie de dragoste, de sinceritate și înălțare de suflet, m-au stăpânit în cătușele lor, până acum la patru în ziuă, când lumina și boarea dimineții îmi dau puterea să vă respund!</p>
<p>Mi-e greu să stăpânesc condeiul. Ar dori să apuce vijelios, pe drumul gândirii grăite, să arate într-o singură icoană, toată paterna, toată furtuna de discordanțe ca și de simfonii sublime, toată credința, teama, avântul, pe rugul cărora m-am mistuit! Nu m-am înșelat. Ființa în care sărbătoream perfecțiunea, o simboliza perfect! V-ați arătat trecutul? La ce bun, când cugetul meu știa chiar înainte de aluziile voastre, cam ce realitate aveți și prin ce zbuciumări ați trecut! Fu de ajuns să vă văd chipul, să vă aud vorbind, ca să înțeleg: atâta durere cât poate oglindi cea mai blândă figură, nu poate naște decât dintr-o viață prea zbuciumată; atâta inteligență și gândire cât poate răsfrânge o minte sănătoasă, nu poate avea rudă mai de aproape, decât o nobleță fără egal! Ați iubit? Cu atât mai bine! Acum cunoașteți viața, o puteți cântări, pe aprecierea ce faceți, ori cine se poate încrede, fără teama dezamăgirii! Ați fost nefericită? Îmi pare rău din suflet, dar vă asigur: de-ar fi fost altfel, n-ar fi poate azi atâta comoară de simțire, acolo unde ador și respect! Durerea călește sufletele mari! Vă iubesc trecutul tot atât de sacru și de înfiorător ca și prezentul!</p>
<p>Dacă n-aș avea să vă fac la rîndu-mi, destăinuiri din acelea care... să mă arunce în adîncul disperării! Nu doar că-și avea pe conștiință cine știe ce fapt odios; totuși din moment ce-mi veți cunoaște trecutul, vă voi deveni, mă tem, indiferent, urît... nesuferit...! La 24 ani, nu poți avea acea îndelungată experiență; totuși, împrejurările nenorocite prin carr am trecut, au lăsat peceți, moarte astăzi, asupră-mi.</p>
<p>Între carte și joacă în copilărie, între ideal de studiu și de tinerism în adoleștență, mi-am strecurat binișor viața, până pe la 17 ani, când o greșită vâslire în oceanul vai, atât de fatal și lipsit de puritate al mediului înconjurător tineretului, era cât pe ce să mă răstoarne în adîncurile lui! Plin de naivitate, căzusem victimă într-o lume de ticăloșie și de murdărie spăimântătoare. Avui să consult medicina timp îndelungat, Astăzi sunt pe deplin restabilit; ca singură urmă, un temperament nervos. Dar... poezia s-a perdut! Acela pe care o ființă sublimă, îi idealiza, nu mai este imaculat; candoarea aparentă, s-a dus! E și dânsul un om de rând, făcut din aceeași plaroadă netrebnică, pe care o țese cruda fatalitate.</p>
<p>Dacă cei ce ne cultivă mintea din anii întâi de liceu, ar da mai multă atenție libertății noastre, ar supraveghea mai deaproape și ființa noastră morală, dincolo de porțile liceului! Dacă ne-ar da la timp sfaturi înțelepte, neprețuite!...</p>
<p>Și-acum văd privirea plină de dispreț, gestul de rece „adio”, o indiferență liniștitoare și... pare că n-a mai fost nimic!... Dar sufletu-mi n-o să te urască, adorată icoană ce ai luminat o clipă noaptea singurătății mele!</p>
<p>Venerație și neuitare,</p>
<p>Radu Salcie 25 April, 909.</p>
<p>Domnule Salcie,</p>
<p>Când v-am trimis rîndurile trecute, intenția mea fu să vă îndepărtez, mai exact să opresc în cale, sentimentul ce se deștepta în D-voastră.</p>
<p>Încercasem și altă dată, făcându-vă atent la viața mea singulară; n-ar putea conveni unui om tânăr.</p>
<p>Arătându-vă trecutul, gândeam să vă decepționez; creați în jurul meu o atmosferă de poezie, pe care nu o meritam... Greșit-am oare? Nu mi-aș ierta! Domnule Salcie, nu trecutul vostru, pe care îl cred al multor domni, s-ar opune; ci al meu. Mi-a fost atât de vitreg! Am suferit atât! Aceea pe care o vedeți, seamănă plantei lipsită la timp de aer, lumină și căldură; s-a dezvoltat altfel de semenele ei. Aveți 24 ani; am 30. Deosebirea de realitate și mai ales lipsa frumuseții fizice, arma fericirii unei femei, îmi arată imposibilul. Iată pentru ce nu primesc să dăm pas acestei prietenii. Repet: când am închis capitolul acelui trecut, mi-am zis: încă odată să trec prin astfel de dureri, mormântul ar ști de mine. Mi l-aș deschide singură, prin nepotrivirea între relitatea noastră. Sunt iedera pe care n-o poți smulge decât nimicind-o.</p>
<p>Idealismului unui suflet curat ca al vostru, să presupunem experiența anilor mei. Respectul ce meritați, îmi întărește puterea opiniei. E și în interesul vostru. Simțiți setea fântânilor din apus. Cât să vă desetați la ele! Părinții? Le e prea numeroasă familia, să vă poată crea mijloacele. Departe de mine gândul să vă jignesc. Cred însă și vă sfătuiesc prietenește, să vi le căpătați prin căsătorie. Căutați, veți afla și printre felele avute, tovarășa care să vă convină. E singura cale, va s-o urmați!</p>
<p>Rămân prietena care nu vă dorește decât binele,</p>
<p>Olga Grigoriu“ 25 April, 909.</p>
<p>Am înțeles delicateța. De ce m-am temut, n-am scapat. Vai, cum mă doare!</p>
<p>Adâncă venerație,</p>
<p>Radu Salcie* 26 April.</p>
<p>Vă înșelați. V-ați îndoit de sinceritatea mea. Nu vorbesc decât ceea ce simt și gândesc.</p>
<p>Trecutul vostru îl cred, repet, al mulțimii domnilor, în felul cum își concep viața lor. Tolstoi cere educația fetei și pentru băiat; care dintre domni îi aprobă?</p>
<p>În afară de regret, n-au rămas altfel de consecințe. Nimeni nu are dreptul să se oprească acolo, unde voi înșivă, nu vă mai opriți. Credeți în motivele ce v-am arătat; din nefericire ele au cuvîntul!</p>
<p>Olga Grigoriu. 26 April.</p>
<p>E o Joi după amiază. În cameră, Olga lucrează la un gherghef: în mărime naturală, o fetiță înger îngenunchiată, cu privirea către înălțimile cerului, cântă din liră. Deasupra cu stele, dedesubt nori.</p>
<p>Olga așterne, brodând, ruga îngerului:</p>
<p>În tainică solie,</p>
<p>Eu vin de pe pământ;</p>
<p>Dreptate și frăție</p>
<p>Mai dă-i, o Doamne sfânt!</p>
<p>Prin ferestrele deschise, pătrunde mirosul salcâmilor umbritori fântânei, parfumul violetelor din grădiniță. Pe sobă, pe bibliotecă, pe mese, liliac alb. Olga lucrează la cel din urmă vers. Acul aleargă pe mătasea albastră, soarele dă strălucire cerească albelor aripi ale îngerului. I se pare sau a bătut cineva în ușă? Poștașul, gândește; îl invită înăuntru, preferând să lucreze. Ușa se deschise, și o figură în cadrul ei. Inima i se bate puternic: e Radu Salcie.</p>
<p>— Mă iertați, domnișoară! În calitatea voastră de membră a cercului nostru cultural, mi-am îngăduit să vă aduc însumi programa șezătoarei literare ce vom da în amintirea morții lui Eminescu!</p>
<p>— D-voastră—bine hotărît conferențiarul?</p>
<p>Dacă n-ați primit...?</p>
<p>- Așa s-a cuvenit, ca figura acestui soare al literaturi noastre, să apară la înălțimea unde plutește...!</p>
<p>— Portretul de deasupra bibliotecii, e Eminescu ?</p>
<p>— Da, la mănăstirea Neamțului. Câtă deosebire între acesta și cel de la Junimea! Săracul poet.</p>
<p>— Dincolo cine e?</p>
<p>— Tata.</p>
<p>— Inteligent, frumos chip. A fost întra-devăr atât de trist?</p>
<p>— Nu, era fire veselă, deschisă!</p>
<p>— Atunci creionul greșit? Ori suferințele copilului părăsit prea de timpuriu, l-au întunecat, chiar acolo. În lumea seninului? Zice Radu, învăluind pe Olga într-o privire adâncă.</p>
<p>— Poate, răspunde zâmbetul ei trist.</p>
<p>— Ați înțeles cred, D-ră, scopul vizitei mele e îndoit:</p>
<p>Dacă motivele invocate de voi, nu altele, s-ar opune realizării celui mai frumos vis al meu, îmi dați voie să le dezbatem împreună, să sper că veți schimba concluzia, primind mâna, sprijinul, tovărășia pe viață a unui om care, deși tînăr, e un caracter deplin format?</p>
<p>— La ce vă gândiți.., aproape imposibil!...</p>
<p>-De ce? Întreabă Radu, timid ca un școlar, așezându-și geanta pe genunchi</p>
<p>— V-am spus: relitatea, fizicul!</p>
<p>— Iar?!</p>
<p>- Da, uite, am să vă vorbesc deschis:</p>
<p>Din cât cunosc pe domni, în ființa lor trăiesc — se pare — două personalități opuse; una: omul inteligenței, al rațiunii, al judecății clare, reci, solide; îl aflii la biroul de lucru, în afaceri, la masa de studiu. Pe cât de superior e acesta, alături cu el, întrupat în el, trăiește însă altul: vecinul lui de pe scara zoologică. Sentimentul pentru dânsul e redus la încântarea, la desfătarea simțurilor. Pentru acesta, femeia ca om, ca ființă intelectuală, nu există! Le împarte în două categorii: frumoase și urîte; acestea din urmă nu există pentru el. Nu au dreptul să existe! Însurat și neînsurat, îi place să se compare mereu cu vecinul de care v-am vorbit, își face merit — din acest punct de vedere — încredere de erou; se distrează cu toate care-i ies în cale; îndată ce „frumoasa nu-i mai insuflă nimic nou, trece mai departe la o alta—ușor, uitător,— până maturitatea sau zestrea îl fixează, și așa rând pe rând din imaginea în imaginea, din dor în dor, nepăsător la lacrimele, la ruina sufletească, la speranțele înșelate, la jignirea onoarei ce lasă în urmă-i! Până să se însoare, face pe zece să creadă în iubirea lui; când sentimentul sa deșteptat mai puternic în fală, când ajunge să prefere moartea înaintea pierderii lui, el se îndepărtează, necrezîndu-se prin nimic prins: „doar n-am cerut-o în căsătorie!?“ Ce-i pasă lui de crima făptuită? În Dumnezeu nu crede, conștiință față cu femeia în care, legea nu atinge pe cel ce lovește corpul!</p>
<p>În materie de căsătorie pare că nu-și lămuresc îndestul importanța acestui act; nu ființa cea mai vrednică de ei vorbește!...</p>
<p>Cum să nu mă tem să-mi unesc zilelele cu un tînăr, mai tînăr ca mine? Vor trece anii, entuziasmul acestui moment se va reci, când unul dintre noi s-ar căi, celalt ar muri! Ghiciți, mai mult decât nu știți, am suferit nespus  în viață; atât, ca să mă întreb uneori: unde mai poate ascunde omul atâta suferință? Cea din urmă, ar atinge direct viața! Ar stinge-o!</p>
<p>Pentru moment vă deosebiți mult- aș putea zice—faceți excepție în mediu; nu aveți încă decât 24 ani; nu cunoașteți îndeajuns lumea; de acum înainte veți vedea apusul cu farmecele lui, cine știe ce ar putea aduce viitorul?!...</p>
<p>— În genere aveți dreptate; în specie - ca să vorbesc pe graiul meu-nu! Entuziasmul momentului, credeți, mă duce? Deloc! Mă cunosc bine. Odată vindecat de trecut, am devenit alt om, altă ființă! Ca student, discutăm serios cu unii colegi problema căsătoriei.</p>
<p>Bună sau rea, îmi dau perfect seama, înrăurirea soției e nemăsurată! Ea poate face din căsnicie rai sau infern, după cum știi s-o alegi.</p>
<p>Nu poți fi prieten cu orice individ; dacă prietenia nu poate exista decât între naturi apropiate, cu atât mai mult căsătoria, tovărășia de fiecare clipă, oră, zi, din viață! Ea este pentru mine căsătoria tuturor gândurilor, tuturor sentimentelor. Prin soție nu înțeleg o tovarășă, care să-mi poarte de grija traiului fizic. Nu trăiești numai cu corpul; trăiești cu sufletul; tot astfel trăiești cu sufletul unei ființe, oră cu oră, zi cu zi, o viață întreagă. Căsătoria e o taină: Contopirea vieții a două ființe! Dar înaintea contopirii fizice, cum pun cea sufletească! Ce mi-ar folosi lux, frivolități, mult farmec fizic, dacă n-aș întâlni suflet, cugetare, simțire?! Viața  bărbatului e luptă; mai aprigă când e un idealist, când principiile, convingerile lui au să se ciocnească zilnic cu un mediu reacționar. În conflict cu societatea, mă întreb: în ce situație se găsește un astfel de soț în casă, în căminul lui?</p>
<p>Cultura creierului și mai ales a sufletului nu se prea găsește în educația actuală a femeii, cu atât mai puțin e compatibilă cu averea bănească. Oastfel de tovarășă, dacă va fi deșteaptă din fire, ambițioasă, îl va mâna spre situații politice înalte, indiferent de principii, de ideal! Soțul ori îi va ceda — acomodându-se mediului —și va deveni un oricare care furnică în jurul nostru, cu ceva mai multă stofă și scrupul, sau va veni în conflict până și cu ea, tovarășul de acasă!</p>
<p>Va fi simplă? Luptele gândurilor lui înalte, nobile, frumoase, mici, egoiste, lașe, nu vor găsi ecou în ființa ei!</p>
<p>Nici în cazul intâi, nici în acesta, soția nu mai e un tovarăș, una cu tine. La amândouă vei afla însă dezvoltat spiritul de cicălire, de contrazicere, de absurdități, venit prin necultură. Lipsa de judecată, dorința să apară strălucitoare în lume, la teatru, baluri, ,,feave o cloock”, o face să se îndepărteze tot mai mult de ursul, soț intelectual, să cocheteze, să inspire și să-i placă simpatii vinovate; risipește timpul și banul în preocupări de „cordeluțe și nimicuri, pe mode și cheltuieli nefolositoare, pe un lux care întrece în scurt timp cu două trei sferturi, venitul zestrei bănești.</p>
<p>— Vă găsesc aspru! Sunt multe, multe excepții!</p>
<p>— Sunt, cred; vorbesc de mulțime, nu de excepții!</p>
<p>De alfel nici sărăcia singură, nu poate face un suflet bun, blând, simțitor, capabil de sentimente înalte, generoase!</p>
<p>Sărăcia —înțeleg lipsa — dezvoltă suferința fizică. Corpul suferă. Ce interes îi poate inspira poezia, știința, progresul? Flămînd, lipsit de măngâierile materiale, creierul nu se poate cultiva, sufletul își apropie sentimente egoiste. Individul devine răutăcios, invidios, înăsprit, rîvnitor la bunurile altuia. Florile sufletești—moștenite — se usucă, buruienile otrăvitoare, antisociale năpădesc pe urmă-le.</p>
<p>Nici o astfel de tovarășă nu poate concepe problemele mari ale societății, nu poate răspunde idealului căutat de soț.</p>
<p>— Atunci?!</p>
<p>— Suferința sufletească alături cu cultura adâncă, singură, purifică pe om. Ele apropie catifeaua de zdreanță, palatul de colibă, pe rege de cerșetor! Ele înalță pe sărac deasupra nevoilor lui strâmte, egoiste, materiale, făcându-1 să se gândească și la rănile altora, la mijloacele prin care omenirea ar păși spre mai bine; ele plămădesc caracterele mari, oțelin-du-le în vulvoarea luptei.</p>
<p>Pănă când femeia nu va fi aptă la școala acestui ideal, la izvoarele culturii adânci—intelectuale și morale — omenirea va păși încet spre progres.</p>
<p>Fericit acela care poate găsi astfel de tovarășă! În aerul din casă, în hrana de pe masă, în șoapta de iubire, în cuvântul de studiu, soțul acesta soarbe izvor de lumină, de forță, de adevăr! Putea-vor dulăii să-l muște, gângăniile să-l otrăvească; în clipa când ținându-i strâns tovarășa la piept îi va șopti: ,,mulțumesc, tu mă faci fericit!“ nu se va fi altoit contra acestor microbi? Pieptul lui nu e apărat în vulvoarea luptei, cu platoșa magică, făurită în taina căsniciei fericite? Încetul cu încetul, apărându-se deopotrivă, ajung pe culmele înalte ale vieții omenești, unde tot ce e urît, mic, josnic, rămâne în poale, nu-i mai poate ajunge!</p>
<p> Nefericit un astfel de om? Da, în înțelesul materialist al mulțimii: ,,sărmanul! ar fi putut dormi pe catifele, doarme pe scânduri! Ar fi putut arunca din cupeu, pulberea în ochii trecătorilor; a devenit un salahor—asanator! Și când în voi am găsit întrupat idealul acestei tovarășe, pot spera—am dreptul s-o zic — nu anii mei mă vor îndepărta?</p>
<p>Radu încetase. Olga tăcea. Îi dăduse atenție crescândă. Din ce în ce mai cucerită de puterea cugetării, a logicei acestui tânăr—bătrân, căuta să se apere, să lupte cu ea însăși.</p>
<p>-Sunt câteva luni de când ne cunoaștem. Aproape totdeauna ideile voastre au fost și ale mele; azi chiar, când discutam pentru întâia oară acest subiect, capital în viața unui om, ca și cum ne-am fi înțeles de mai înainte. Gândim exact la fel. Totuși... mă tem! Peste zece ani, veți avea oare acelaș ideal?</p>
<p>— Dacă acum gândesc astfel, cu atât mai mult în viitor. Chiar dacă luptătorul de azi se va mai potoli, voi rămâne totdeauna intelectualul care nu va prețui în femeie decât ceea ce caută azi.</p>
<p>— Totul n-ar putea să amuțească în fața unei pasiuni violente, în fața unei mari frumuseți? Pentru mine catastrofa ar fi de neînlăturat, mormîntul m-ar aștepta!</p>
<p>O, domnișoară! Câtă neîncredere! Aveți dreptate: încă nu mă cunoașteți! Pentru ce nu pot diseca corp, suflet, creier, să priviți în fibrele ființei mele, să vă încredințați?!</p> 
<p>— Vă cred, sunteți sincer pentru moment, dar viitorul...?! </p> 
<p>— Mă siliți să vă destăinuiesc un punct din acel trecut, asupra căruia nu stăruisem, din teama să nu... V-am mărturisit ce fel de teamă aveam! Voi știți: oglinda viitorului unui om, este trecutul lui. Când e omul mai nebunatic, mai șovăitor, mai ștrengar? La vârsta mea! Gurile rele din acest oraș — pentru care prezint vreun interes— nu-și vor putea aduna materialul pe tema aceasta. Nu e oare o chezășie?</p>
<p>N-am cunoscut pasiunea? Din nefericire, prea mult! Am fost din acest punct de vedere, un copil precoce; nenorocit produs al unui mediu ticălos, turnat peste o fire aprinsă, atunci când copiii sunt încă poate copii, eram a toate știitor; până la facultate sorbisem din toate, mai mult venin; mă dezgustasem de o astfel de viață; începui să devin blazat, mă urmărea gândul sinuciderii! S-a petrecut atunci în mine o revoltă de cele mari, cum nu sunt multe în viață. M-am uitat cu dezgust la starea mea. Mi-am schimbat direcția greșită; m-am încredințat: viața de muncă e mult mai frumoasă, decât cea de petrecere! M-am refugiat ca un disperat pe ceea ce mai rămăsese curat în ființa mea! Am devenit sobru, activ, serios. Pășisem deja în lumea din care nu aveam să mai ies până azi și niciodată!</p>
<p>Trecuse un an; mă simțeam singur. Plăcui, din nefericire, din fericire? unei tinere văduve. Mă cuceri prin farmecul ei fizic. Ținu puțin romanul... Vreo două luni! Atât de mult m-a chinuit ființa aceea! Aveam dreptate să spun într-o seară, veți fi auzit poate: în trecutul meu, n-am cunoscut adevarata clipă de iubire! Un înveliș admirabil peste un suflet gol, ai fi zis!</p>
<p>După alte lupte sufletești, ajutat de un văr al meu, care mai experient, îmi explică arta, calculul ei, m-am departat de ea și de orice femeie, sunt trei ani de atunci.</p>
<p>Disprețuiesc petrecerile, urăsc ușurința în femei, n-am cunoscut decât amar prin ele! Durerile m-au format și pe mine, pentru aceasta ne-am apropiat repede unul de altul. În voi am văzut un liman, o icoană, cum căutam — rece observator — de doi ani de zile și vă mărturisesc, disperasem să mai găsesc! Iubirea adevarată m-a cuprins azi, în toată sinceritatea; a intrat în vinele mele, curge alături de viața mea, nu m-aș putea despărți de ea, decât prin somnul etern!</p>
<p>Ne-am întâlnit doi dezamăgiți, ne cunoaștem, cunoaștem lumea, o să simțim de-apururi nevoia apropierii sufletești, o să fim...fericiți, dacă... consimțiți...?!...</p>
<p>Când mă gândesc la posibilitatea acestei căsătorii, îmi răsare în minte căsnicia cugetătorului X: mai în vârstă ca el, fără nici un farmec fizic— vedeți, cazul deosebește mult până aici — e divinizată de el: îi vorbește cu respect; de câte ori vine și pleacă, îi sărută mâna; sfatul ei e cerut totdeauna, deși capul lui e destul de viguros! Model de soț după 12 ani, are acest fel de trai, asemănare cu cel al căsniciilor zilnice?</p>
<p>Vorbeați odată de „Paraziții” lui Delavrancea. Știți ce prețuiește el în femeie? „Dacă e să vă spun drept, eu îi cer mai mult deșteptăciune decât frumusețe! Frumusețea e femeia din afară, inteligența e femeia dinăuntru!</p>
<p>— Da; mai zice însă și altceva: „Unei femei e de ajuns tinerețea și deșteptăciunea“...Eu nu mai sunt tânără!</p>
<p>— O, domnișoară! În afară că aveți destul farmec fizic — v-o spun în toată sinceritatea—în ce privește relitatea, omul e aceea ce pare. Ați suferit atât; arătați tânără, lucru de care vă poate încredința oricine; cum veți arăta, când primavara va sufla asupră-vă, când un prieten bun, devotat, iubitor, fericit și fericind la rîndu-i, va fi în preajma voastră? Uite, în fața acelui portret, promit tatălui, fericirea copilului său!</p>
<p>— Lăsând la o parte punctul acesta, admițind că faceți totală excepție în mediul în care ne-am întâlnit, se opun studiile voastre în străinătate?</p>
<p>— Ar fi atât de greu concediul?</p>
<p>— Nu mă gândesc la el; deși nu ușor de luat, n-ar fi piedică. Înțeleg banii, capitalul?</p>
<p>— Nu am pleca, decât după ce am avea strânse oarecare economii. Cu viața sobră ce duceți, care e a mea și va fi a mea, trăind din programa vieții și din buget toată risipa cheltuielilor nefolositoare, cu masa simplă, deși nutritivă, care e a voastră și a mea, sper să putem realiza economii.</p>
<p>— Ați comunicat părinților?</p>
<p>— Nu, le voi spune mai târziu; doream să am mai întâi răspunsul vostru.</p>
<p>— Vă rog să le comunicați; răspunsul lor, va fi al meu.</p>
<p>— O, domnișoară, vă rog, vă rog din toată inima, nu faceți legătură între mine și ei! Răspundeți individualității ce cunoașteți, care v-a vorbit! Lăsați-mi răgaz și dați-mi toată încrederea; nu vă veți căi, vă asigur!</p>
<p>Olga tăcea. Radu se sculă să plece.</p>
<p>— Pot săruta mâna logodnicei mele?</p>
<p>— Sub rezerva consimțiminlului lor!...</p>
	     
<p>***</p>
	     
<p>Întâi mai! Păsările cântă; clopotele înalță Domnului ruga lor din zi.</p>
<p>Olga, deșteaptă, încă în pat, vede strecurându-i-se prin fereastră, un enorm buchet de lăcrămioare, „nu mă uita“ și liliac alb.</p>
<p>— Un om l-a lăsat! Spune Casandra, servitoarea. „D-na Mirescu mi-1 trimite !“... zîmbește plăcut Olga, mulțumindu-i cu gândul. Mirosindu-1, privind mereu gingașele flori, zărește ceva albastru ascuns în buchet. Un plic; câteva rânduri de la Radu:</p>
<p>1 Mai, 5 ore dimineața</p>
<p>Respectată amică,</p>
<p>Scriindu-vă acum dimineața, am impresia că-mi fac rugăciunea. Natura îmi servește de altar, cântul păsărilor de orgă, totul transportă în lumile senine ale idealului!</p>
<p>Ziua de ieri! Treizeci April! Cu ea, am văzut întregindu-se pănă la sublim, cel mai fermecător vis! Până ieri, fu marea răscolită din adâncuri; jumătate din ființa mea satisfăcută, cerea dureros să se întregească!</p>
<p>O, Doamne! Puternic mă cred! Fericit, ca dimineața aceasta de mai! Asemenea Fachirului care, deasupra vasului cu parfum, invoacă puterea supranaturală, tot ce e curat și vrednic în mine, cheamă la dânsul sufletul magic al Olgăi!</p>
<p>Ursita merită un dar și vrăjitoarea un dulce sărut de mânuță.</p>
<p>Radu Salcie</p>
</div>
<div type="chapter" n="2">
<head>CAPITOLUL II</head>
<p>Societatea de sport și gimnastică își inaugura activitatea printr-o excursiune în lunca de peste Șiret.</p>
<p>La ora 7 dimineața, orășenii își dădeau întâlnire în grădinuța din centrul orașului. Brecuri, tramcare, trăsuri particulare, aveau să transporte pe cei cărora distanța de o oră pe jos, le părea obositoare. Fiind Duminică, puteau lua parte cu toții. Militarii veneau întovărășiți de muzică. După iarna siberiană, căzută înainte ca frunza să se fi scuturat, lumea dornică de verdeață, de soare și de primăvară, se răsfira prin luncă. Aici jocuri cu mingea, acolo pescuit cu undița, dincoace cules de flori! Fragii, în cămeșuica lor albă, întovărășeau pe gingașele lăcrămioare.</p>
<p>Fetele în alb, păreau însele flori. Fluturi de salon roiau în jurul lor. Pe țărmul Siretului, Olga, Viorica — sora lui Radu—el, Christescu și Georgescu, convorbeau despre înrîurirea binefăcătoare a naturii, asupra moralului.</p>
<p>— Ce parc splendid, s-ar putea crea aici! Spune Georgescu. La o oră aproape de oraș, să ai natura, cu încântările ei! Dacă șoseaua care duce aici, s-ar înfrumuseța, s-ar umbri cu pomi, devenind astfel un bulevard—prelungire a parcului spre oraș, sigur că distanța ar părea mai mică!</p>
<p>— S-ar putea instala chiar un tramcar—adaos Radu care să facă cursa aceasta în toate sărbătorile și în zilele de lucru, la ora plimbării! Am avea și noi, natura lângă oraș; am fi salvați de una și aceeași plimbare pe strada orașului, unde căldura pavajului și a acoperișurilor de tinichea, mirosul neplăcut al prăvăliilor, nu dispun deloc la plimbare, la cugetare și nici la poftă de masă!</p>
<p>— Nu s-ar simți nevoie de tramcar — răspunse Georgescu— din moment ce-am avea un bulevard umbrit și înverzit.</p>
<p>— Într-adevăr! interveni Olga, din nefericire ne lipsește nouă deprinderea excursiilor în natură. În Piatra N. sunt poziții admirabile, de jur împrejurul orașului. Cu cât te îndepărtezi de pădurea apropiată, cu atât priveliștea devine mai încântătoare, singuratatea, poezia locurilor, mai pitorească! Lumea nu le cunoaște, nu le vizitează. Odată pe an, vezi o familie luând prânzul pe Tăpșanul de peste Bistrița. Locul acela chiar, nu e vizitat zilnic, decât în cele două luni de sezon. Atunci e la modă să se ducă lumea „Peste Vale“. Părțile mai frumoase, mai pitorești, se țin lanț cum treci de partea aceasta; deși nu prea departe, nu întâlnești țipenie de om.</p>
<p>Îmi amintesc de excursiile ce se fac în alte țări. În stațiile ferate din apropierea localităților pitorești, furnică mulțimea turiștilor. Domni, doamne, domnișoare, cu costumul lor practic și convenabil, purtându-și coșul cu merinde în spate, așteaptă trenuri, funiculare, să-i ducă la destinație; fac și pe jos excursii dintre cele mai grele, pe munți înalți, stâncoși, prin locuri periculoase! Nimeni nu întreabă acolo pe o fată, pe o femeie singură, cine e, ce caută, de unde vine? Cu cine va merge? Fiecare se întovărășește în excursii generale!</p>
<p>— La noi lipsesc mijloacele de transport, interveni Christescu.</p>
<p>— Dacă lumea s-ar da la vizitarea locurilor frumoase (nu vorbesc de excursiile particulare ce se fac în localități ca Bușteni, Sinaia, Mănăstiri), s-ar simți nevoia acestor mijloace - răspunse Georgescu — s-ar întocmi societăți, companii turistice, din inițiativa particulară, creând șosele, trenuri și funiculare. Mare parte din lumea care se duce azi în țeri streine, ar rămâne la noi, când ar găsi comfortul necesar și mai ales mijloacele de transport.</p>
<p>— Foarte adevărat! afirmă Olga. —În Germania am vizitat locuri frumoase și greu de văzut. Singură și cu o cheltuială de 12 lei, am văzut din fug automobilului, coasta de Azur a Mediteranei, de la Nisa la Marsilia. Cu rușine mărturisesc, nu cunosc valea Oltului, valea Jiului, Argeșului, frumusețile noastre muntoase, afară de câteva ale Neamțului.</p>
<p>Am locuit în capitala lui câțiva ani; nu mi-am îndeplinit una dintre cele mai mari dorințe: întoarcerea cu pluta, de pe la Dorna, Broșteni, pănă în Piatra, prin locuri admirabil de frumoase. N-avui cum; singură nu le puteam face. Excursii de acestea se fac la noi, în grupuri de familii. Cum nu poți intra în toate cercurile dintr-un oraș, de sine nu eram invitată, nu mi se cunoștea chiar dorința. Și câte excursii publice s-ar putea face în județul Neamț, cum și în celelalte!</p>
<p>— Iată unul din scopurile, societăților de sport și de excursii, interveni Radu; ele să organizeze plimbări generale publice, prin părțile frumoase, pitorești, ale țării noastre ; să puie la îndemâna oricui, până și a elevilor, putința să-și cunoască țara.</p>
<p>— Aceste societăți ar dezvolta și gustul pentru excursii, pentru recrearea în natură, ar scoate lumea din oraș! zise Olga. Venind aici, din Piatra-N., simțeam mult și simt încă lipsa naturii, a plimbărilor prin pădure, pe țărmul apelor; cum zicea dl. Salcie, plimbarea în Roman se face pe una și aceiași singură stradă, în aer viciat, cu respectarea codului de lux și toalete, impuse conveniențelor unui oraș. N-am știut, n-am auzit de lunca aceasta; a Mirceștilor rămâne prea departe!</p>
<p>— E un loc și mai apropiat de oraș, la trei minute pe jos, de centru! replică Radu. Pe țărmul Moldovei, avem un zăvoi prea frumos! Ce folos! Primăria dispune să se arunce acolo gunoaiele din oraș. Există însă și o parte, unde n-au ajuns încă gunoaiele, pot să afirm: e admirabil, ca poziție pitorească, de șes! Uite, acolo am putea da viitoarea serbare câmpenească a societății, când va fi să ne gândim la crearea de fonduri!?</p>
<p>— De vale de episcopie? întrebă Olga.</p>
<p>— Da.</p>
<p>— Cunosc locul; în adevăr, cu oarecare îngrijire, s-ar putea face din el un tablou minunai! Imediat ce coborî în vale de episcopie, în dreapta și în stânga, sunt coline; dacă ele ar fi acoperite cu păduri artificiale, atunci: deoparte și alta pădure, în zarea din față dealurile, în poale zăvoiul cu Moldova, Romașcanii ar avea — la două-trei minute, pe jos, de centrul orașului —o priveliște de mare frumusețe și o admirabilă plimbare în natură!</p>
<p>— Cum nu s-or fi gândind edilii noștri, să ne-o dea mai curând! Acum înțeleg pentru ce nu vă văd pe strada mare — se adresă Christescu Olgăi — și pentru ce v-am întâlnit pe câmpul ce duce spre cimitir; crezusem că vă duceați chiar acolo?</p>
<p>— Uneori mă și duc; alteori dorul după verdeață și natură, mă mână spre câmp; vederea cimitirului, îmi face rău; în vale, sunt căzărmile și... întrerup de nevoie, plimbarea și mă întorc acasă.</p>
<p>— V-ați putea plimba de acum înainte prin zăvoi! spuse Georgescu.</p>
<p>— O, noi femeile, prin zăvoi! Nici odată n-aș putea veni singură la zăvoi, atât timp cât nu va deveni loc de plimbare oficială. Societatea — conveniențele — nu ne îngăduie nouă, astfel de libertăți! Un teatru, un concert, o conferință seara, pot trece foarte bine pentru una din noi, fără să putem asista, dacă nu avem alături, măcar un copil de patru ani! Cu atât mai mult plimbări singuratice, afară din oraș!</p>
<p>— Se cuvine ca cele, care prin seriozitate și prin cultură, v-ați cucerit considerația societății, să nu vă supuneți conveniențelor! zise Radu. Să tăiați Dv. cu tradiția!</p>
<p>— E foarte greu. O fată își capătă considerația, încrederea societății, tocmai prin purtările ei rezervate, în acord cu cerințele. Una care s-ar manifesta călcându-le, ar deștepta neîncrederea, sau în cel mai bun caz, ar fi privită ca excentrică!</p>
<p>— D-voastră vă purtați mult mai liberal ca alte d-ne sau d-re, pentru ce vă bucurați de considerația ce vi se dă? Adăugase Christescu.</p>
<p>— Dacă, venind în Roman, aș fi început prin a mă duce la zăvoi, de bună seamă nu mi s-ar da azi, considerația ce, ziceți, mi se dă. Totuși, de acord cu d-v.: un început prinde să fie făcut! Cât privește de teatru sau distracții de acestea instructive, nimeni n-ar ține de rău, cred, pe fata care ar intra singură în sală, cum se vede oriunde, afară de provincie; nu mai vorbesc de străinătate! De câte ori aud pe unele fete sau chiar doamne: „aș fi venit la cerc, „m-aș fi dus la teatru, „am lipsit de la conferință, că n-am avut cu cine mă duce!“ La plimbarea aceasta chiar, nu vor fi venit multe, pentru acelaș motiv; puterea prejudecăților e mare lucru! Și lipsită de aceste distracții, de mijloacele de a se mai cultiva, femeia se distrează pe seama modei, sau și mai rău, pe seama altora! Priviți, natura e înflorită! Câte din noi nu gustă frumusețea aceasta, aerul sănătos, adierea și parfumul naturii! În loc să se bucure cu florile și cu natura, înșiră acasă, în moliciunea camerei banalitățile zilnice, îndreptățindu-se reciproc, cu veninul flăcărilor!„Știi, dragă, ce a spus Mărioara de tine? Ai înțeles aluzia Elizei? Și așa mai departe!</p>
<p>- Foarte drept! Observă Radu. În chestia Dv., vi se face o mare nedreptate: toată lumea se plînge de efecte, fără să se pipăie cauzele, să facă să dispară ele mai iutii! Dar lucrurile se vor schimba. Cultura va da ocazie atâtor valori feminine să se afirme, să lupte pentru celelalte. Parte dintre noi, deplin convinși, le susținem.</p>
<p>Vedeți— se adresă celor doi domni — prin cercul cultural, prin societatea de sport și gimnastică, cât să țintim la cultivarea instructivă și distractivă a ambelor sexe! Programa activității noastre sportive cată să fie lărgită; în afară de exercițiile pentru domni, să prevedem și de cele potrivite elementului feminin: popiei, jocul cu mingea, dans în aer liber, lawn-tenis, croquet, și mai ales excursii! Unele din ele, ea cea de azi, numai distractive, altele instructive, cum ar fi cele botanice, sau cele direcționale către localitățile istorice.</p>
<p>Un grup de domnișoare și domni, îi întrerupse din vorbă. V-ați prea întârziat aici, lumea se așează la masă! În adevăr, orchestra începu să cânte, oaspeții luncii, flămânzi, luaseră loc pe grabă verde. Grăbiră pasul. Radu— găsindu-se un moment singur cu Olga — șopti: „Cum vă înțeleg! Cum aștept timpul când după ora școlii, seara pe lună, să ne rătăcim prin zăvoi..</p>
<p>Olga zâmbi, îl privi; în adevăr, cugetă ea, s-ar putea să nu mai fie singură?</p>
<p>Părinții lui Radu lipseau; aveau să vină cu toții după prânz. Viorica Salcie, îndemnată de Radu, pofti pe Olga și pe cei doi domni să rămână în grupul lor. Fiecare își scoase prînzul; domnii— pui fript, mezeluri, brânzeturi și vin. Olga lapte, ouă, fructe; aceleași feluri, frații Salcie. Georgescu și Christescu îi invitară la puiul lor fript. Viorica primi; Olga și Radu refuzară.</p>
<p>— Dar nu-i post?! Exclamară dînșii.</p>
<p>— Postul acesta îl duc de mulți ani, răspunse Olga. Și mă găsesc bine.</p>
<p>— Cum, vegetariană?!</p>
<p>— De opt ani.</p>
<p>— De opt ani, fără să fiți slabă?! Cu ce vă nutriți atunci?</p>
<p>— Multe ouă pe zi; laptele cu produsele lui, legume și fructe.</p>
<p>— Nici vin?</p>
<p>— Nici vin.</p>
<p>— Nu vă simțiți peste zi flămândă? Apa nu vă cade greu după ouă, pește, măncăruri grase?</p>
<p>— Deloc; când eram carnivoră, simțeam nevoia vinului; mâncărurile grase, cu sare și piper mult, îl cereau numai decât. Încetând cu ele, am încetat și cu vinul.</p>
<p>— Dacă v-ați servi de regimul mixt—replică Georgescu — ați fi îndoit de forțe; e nutriția absolut cerută omului, mai ales intelectualului.</p>
<p>— Tolstoi e vegetarian de 40 ani — zise Radu — și ce forță creatoare!</p>
<p>— Nu v-a plăcut carnea? Cum se face că ați renunțat la ea?</p>
<p>— În copilărie mâncam rareori și numai partea albă, pieptul de pasăre, să nu văd sângele în ea. Nu mâncam nici de altele, mai nimic, după greșeala ce făptuiesc mulți părinți, lăsând copiii în voia lor, când e vorba de masă. Elevă mai mare, în școala normală, n-am înțeles decât prea târziu, în anul din urmă, rolul nutriției asupra inteligenței; deschizând întâmplător o igienă, văzui marea însemnătate ce se da cărnii; începui s-o mănânc câteodată. Anul ce urmă, la gazdă, mâncai aproape numai carne; bucătăria noastră e de tot carnivoră, o prevede în orice fel de mâncare.</p>
<p>Începusem să beau și vin. După orele de masă, simțeam totdeauna stomacul greu, fața aprinsă, toată activitatea organismului redusă la o singură funcțiune: digestia; creierul nu lucra decât anevoie și numai la o oră după masă. Mă simțeam tulburată; culcată după prânz, aveam palpitații, deși nu sufeream de loc de inimă și de nimic. Ieșisem obosită din școală, dar eram sănătoasă. În urma unei operații de apendicită, deși nespus de slabă, nu mai aveam congestia și palpitația de după prânz; reîncepură, odată cu reluarea regimului așa zis mixt — mai mult carnivor cum e al nostru —cu mâncăruri grase, sărate, picante și cu vin. Fui oprită de la carne și vin. Altfel de iritante: cafea, ceai, n-am băut niciodată. Curând după ce-am schimbat regimul, văzui cu surprindere că dispăruse tulburarea care mă prindea după prânz, palpitațiile, congestia stomacului, anevoința să lucrez îndată cu capul. Devenii iar calmă. Cu regimul acesta, renunțai apoi și la sosuri grase, la lucruri picante care cereau vin, am ajuns deplin sănătoasă, dormeam bine, deși moral sufeream.</p>
<p>- Sunt de părerea D-rei, interveni Radu. Din cauze fizice și morale, devenisem extrem de violent. Prin Februarie, acest an știind pe D-ra Grigoriu vegetariană de atâția ani, voii să încerc. După câtva timp n-am mai simțit congestia stomacului și mai ales marea iritare a organismului pentr un lucru de nimic. Sunt încă nervos, dar observ mare deosebire între ce am fost și ce sunt. Mă simt ușor îndată după masă și pot lucra numai decât cu creirul.</p>
<p>— Și nu ai de gând să redevii carnivor? îl întrebară domnii.</p>
<p>— Nu, din moment ce mă simt bine astfel!</p>
<p>Olga îl privi surprinsă. Pentru aceasta îi spusese în vizita de la 3 Aprilie, când o ceruse: „masa voastră e și a mea, viața sobră a voastră, și a mea! Cât să fie cineva prea intelectual — gândi — să consimtă atât de ușor a privi masa ca simplă alimentație nutritivă, și nu ca plăcere fizică sau viciu de lăcomie. Erau în deplin acord și asupra acestui punct? Simți mărindu-i-se încrederea în el. Georgescu o smulse din gânduri, revenind asupra vegetarismului și a restaurantului vegetarian, înființat la București. Credeți — întrebă el—în adoptarea acestui regim?</p>
<p>— Nu-mi atribui priceperea să discut chestiunea din punct de vedere științific, vorbesc în cadrul experienței mele. Ea mi-a aratat regimul vegetarian cu mult superior celui carnivor (înțeleg mixt). Am credința intimă: exercitat câtva timp asupra unei mulțimi de indivizi, asupra omenirii de s-ar putea, ar aduce mari schimbări în alimentația omului și fatal, în ființa lui fizică și chiar morală. Omul devenit vegetarian — cum sunt convinsă că va deveni—va fi încetat dc a nutri în el animalul, cu ferocitatea animalului pe care-l introduce în organismul lui. S-a zis cu drept cuvânt: puterile noastre vitale, intelectuale și morale, stau în raport direct proporțional cu felul materialului nutritiv ce ardem în noi; omul care se nutrește rău, rămâne pipernicit, anemiat; creierul lui nu are forța celui bine nutrit. Lampa dă calitatea de lumină după calitatea gazului ars, soba dă căldura, după calitatea lemnului întrebuințat. Conform acestui adevăr, conform marei înriuriri morale ce se atribuie laptelui mamei asupra copilului, cred eu: felul nutrițiunii introduse în organismul unui om, are foarte multă înriurire și asupra ființei lui morale, nu numai asupra celei fizice și intelectuale. Omul carnivor e din ce în ce mai cult, mai inteligent; dar moral! Din ce în ce mai rare caracterele! Cauzele sunt multiple, neîndoelnic: superficialitatea civilizației, rețeaua educației, lupta pentru existență și altele. În lupta pentru existență chiar, vedem pe om, omul-animal nu pe omul uman. Câte ediții de oameni răi, vicleni, barbari, sau: vulpi, lupi, hiene, etc. în fracuri, mănuși, dantele, foiesc prin saloane, pe străzi, în toate părțile alături bineînțeles de oamenii buni, onești! Dar chiar în aceștia există un fond de orientate primitivă, de cruzime, un rest de animalitate, care se trădează la anumite ocazii. Violent ce e omul în frac, imănușat! De la o discuție vie, uneori de la un cuvînt, de la un nimic, se ia la ceartă, strigă, gesticulează, răstoarnă ce-i iese în cale, spumegă de furie, lovește, devine fiară! Se înțelege: e chestie de atavism, de educație, eu cred și de alimentație! Sângele animalului introdus în el, îl împinge la această cumplită nervozitate!</p>
<p>Cât timp omul mănâncă vietăți, ființe, ca și el, cu creier cu sânge, cu simțire, e încă — după mine -om-animal. Adevărata civilizație se va arăta când geologia va fi înscris o nouă perioadă: „Omul carnivor!“ Școlarii acelor timpuri se vor înfiora: „Ce sălbatic era! Mânca ființele vii, ca dânsul! Unii dintre ei, mâncau pe ceilalți: Canibalii!</p>
<p>În rezumat: omul vegetarian va fi mai bun, mai altruist, mai superior omului-carnivor; într-un cuvânt mai civilizat!</p>
<p>— Și eu cred la fel! interveni Badu. Fericesc pe omul viitorului; oricât ar fi viața de grea, e un adevăr că noi, cei de azi, trăim mai bine ca cei lipsiți de lumină, de căldură și de tot ce progresul ne pune la îndemână; fericesc pe omul trăitor peste o mie de ani. Cât de superior ne va Ii nouă ! Alimentația va deveni probabil o afacere chimică, de cinci minute! Trei sferturi din activitatea, din timpul depus azi pentru ea, va fi întrebuințat în speculații științifice!...</p>
<p>— Oare va deosebi mult? întrebă Viorica pe Olga.</p>
<p>— — O, de neînchipuit! Oamenii din epoca lui Ștefan cel mare, putut-au concepe gramofonul? Vedeți, dacă născocirea aceasta ar fi existat pe atunci, vocea lui Ștefan cel mare și a vitejilor lui, ne-ar fi rămas, în timp ce... corpurile lor sunt oase și ulcioare!</p>
<p>— Omul viitorului va făuri poate aparate — fotografii, care să-i reproducă, să-i păstreze cugetarea! Coliba cea mai mizerabilă va fi luminată electric, Încălzită cu un calorifer de tot perfecționat, poale comunal!...</p>
<p>Trăsuri zburătoare vor servi poate, pentru circulația în oraș; trăsura cu cai va fi devenit fosilă. Aeroplane vor duce pe pământeni în vizită la Marte, Venus...lună.</p>
<p>— Un singur lucru nu va ajunge omul: să știe ce e dincolo de moarte!</p>
<p>Asta, niciodată! E hotarul necunoscutului, al fatalului, de care se va lovi totdeauna!</p>
<p>Întrebarea e: va urma să trăiască sub o altă formă? Există o altă viață? Credeți în ea? Se adresă Georgescu către Olga.</p>
<p>- Personal, cred. În afară de lumea, de viața noastră, aliată probabil, pe cea din urmă scară de inferioritate în univers, știința nu se opune concepției unor existențe în spațiu, înțelese firește, nu în sensul vieții organice de pe pământ, ci unei vieți născută, adaptată unui mediu cosmic deosebit de-al nostru. Creierul omului prea rudimentar, prea material, nu poate înțelege felul acelor vieți, bunăoară cum ziceam adineauri: plăieșul lui Ștefan cel mare, aeroplanul, sau ante-mergătorii lui Columb, existența altor continente! Cine ne spune nouă că, nu numai Marte, Venus, Luna, care ar prezenta o viață organică mai aseineneloare cu a noastră, dar Saturn, Uran, Neptun, atâtea și atâtea universuri, sisteme planetare, nu cu un singur satelit ca pământul, dar cu 4, 8, cu sublimul unor frumuseți neînchipuibile, nu ar fi apte pentru vieți străine, deosebite, superioare vieții noastre? Câte planete, câți sori, câte universuri în haos, poate atâtea existențe! Se vor fi aflând pe acolo, ființe cu totul străine, nespus de superioare nouă, cu altfel de simțuri; omul se va fi nutrind prin inspirația aerului înconjurător, întrebuințindu-și facultățile intelectuale nu pentru alimentație, dar în cele mai înalte probleme de filosofic; nu va fi având nevoie de moartea repetată a somnului, de proptelele membre, ele fiindu-i mult mai armonioase, mai estetice, ca aripele! Și după cum nu găina, dar momița, nu poate concepe electricitatea, legile atracției, etc. etc., tot astfel creierul omului, închis în găoacea corpului, pe pământ, nu poate pricepe felul acelor vieți! Și apoi este viața pământească, forma cea mai superioară de viață? Rostit-a omul — prin simpla lui creare— cuvântul perfecțiunii în haosul din jur? Priviți laminsecta ce abia se târăște în iarba de sub pașii noștri: de unde a plecat viața? Și nu aceasta e faza cea mai inferioară, cum e a acelor plante— vietăți, puncte de trecere între vegetal și animal! Câtă cale, câtă putere de muncă uriașă a depus natura, ca în drumul ei — mereu înainte — să ajungă la o formă de viață atât de superioară față cu începutul, cum e omul! Gândirea nu poate pătrunde în culisele acestei munci, le sperii privind îndărăt! Ce e prăpastia de sub poalele celor mai înalte piscuri, pe lângă abisul din urma noastră?</p>
<p>În această admirabilă lege a evoluției, atins-a perfecțiunea? Cât de inferioară e încă viața, pe planeta noastră! Omul— capo d-opera vietății, aci —omoară să trăiască! De la artropodar la el, în lirele de carbă strălucitoare la soare, ca și în palatele de marmoră, sângele se varsă, bunurile unora servesc de pradă altora, pasărea omoară pasărea, insecta pe insectă, omul pe om! Nu departe de canibalii din Africa, găsim pe cei morali, în luminale orbitoare ale celor mai mari centre de civilizație! Răii, netrebnicii, se simt la locul lor! Războiul e preamărit de filozofi! Este viața de pe pământ, forma cea mai superioară de viață? Omul, creatura cea mai perfectă? Acest rege al creațiunii pământești, această mașină om, cere să fie alimentată, ca orice mașină, de câteva ori pe zi cu un combustibil, — lucrul nu-l sfiește — viu, ființă ca el! Ca acele moluște care dorm o jumătate an, are și el nevoie de somnul—reparator; această moarte provizorie, se repetă mereu! După fiecare 12 ore lucrul încetează, mașina intră în repaos. Viața nu renaște mai departe după moartea aceasta, și că nu revine mereu, după viață? Nu se urmează neîntrerupt? Este aceasta, forma perfecțiunii de viață? Și-ar fi cu putință ca după atâta mers, natura să se oprească deodată? Să rupă brusc, pentru totdeauna, pentru eternitate, firul vieții, fără alt scop decât al reînceperii, al repetării ? După probele de înțelepciune Dumnezeiască ce ni dă, nu avem dreptul să credem, să ne-o închipuim altfel, de cum s-a arătat!</p>
<p>După cum natura nu s-a oprit în mersu-i de milioane de ani, aceeași lege a evoluției, va să ne mâie înainte, spre perfecțiune, spre necunoscut! Instinctul omului din toate timpurile și din toate țările, îl face să năzuiască către o lume superioară acesteia!</p>
<p>O viață spirituală urmează, cred eu, cea materială, ca completare, ca perfecționare a ei, viață pe care noi nu suntem apți s-o înțelegem; în momentul când vom fi, am părăsit corpul greoi, înțepenit și material; am murit fizicește, ca să trăim o viață mai luminoasă, mai superioară, ca fluturele ce părăsește omida, ca copilul nou născut! Așa cum observă filozoful german: copilul din sînul mamei nu poate părăsi viața aceea, decât când e apt, pregătit pentru viața mai largă, mai conștientă a noastră, și când se naște pentru aceasta, moare pentru cealaltă, tot astfel murim noi poate pentru această viață, ca să ne naștem vieții dincolo de mormînt!</p>
<p>Astfel merge viața — cred eu — de la vierme la om, de la dânsul la supra-om, la forma spirituală cea mai înaltă, pe care o putem concepe.</p>
<p>Iată ce m-a condus la credință. Nu formele spoliatoare ale bisericii, nu posturile, nu cântările monotone și pe nas ale cântăreților, care opresc sufletul să se înalțe în alte lumi și împiedică să auzi dumnezeeștilecuvânte ale lui Christ, nu acestea, ci natura mă face să întrevăd pe Dumnezeu la tot pasul, să-mi înalț inima și cugetul către el!</p>
<p>— După cum înțelegeți Dv., știința și credința merg împreună? întrebă Radu.</p>
<p>— Da, una completează pe cealaltă!</p>
<p>— Dar ce, sunteți la academie? întrerupse Deleanu.</p>
<p>— Are dreptate, răspunse Olga. Prea ne-am îndepărtat de petrecere.</p>
<p>— Am călătorit atât de frumos prin haos! replică Radu.</p>
<p>— Să revenim la biata noastră viață, la hora din luncă, adăugase Christescu.</p>
<p>În vale, pe iarba verde, două șiruri de doamne, fete și domni, flăcăi și țărănci, alcătuiau două ronduri de horă.</p>
<p>— Voi deveni credincios, șopti pasionat Radu Olgăi, când Dumnezeu îmi va fi ajutat să dau atâta fericire ființei voastre minunate, câtă suferință a îndurat!</p>
<p>— O, da, aș dori să fii credincios!</p>
<p>— Voi fi!</p>
<p>Olga se înfioră. Dansa cu cine? Cu viitoru-i soț? Unde căutase fericirea, unde răsărea!? Privi din nou pe Radu: o va ocroti el? Îi va fi prieten, frate, soț? Va înțelege s-o cruțe de ceea ce-i mai insultător pentru femeie: schimbul cu alta?</p>
<p>În amurg, se întorceau cu toții în oraș, mai voioși, mai buni, mai îngăduitori unul pentru altul.</p>
</div>
<div type="chapter" n="3">
<head>CAPITOLUL III</head>
<p>Stimată amică,</p>
<p>Dimineața zării pe câmp un chip drag și venerat. Conducea o ceată de copii, afară în natură. Ce înțeleaptă școală!</p>
<p>Nu îndrăznii să-i tulbur religiozitatea, prin apropierea mea! Eram fericit că zăream măcar, pe aceea care-mi stăpânește cugetul și inima. Când ai ști cum se simte fiecare clipă din viața mea! Cum te împodobește, cum ți se închină fiecare gând al meu! O imagine numai, dar cum întregește viața! O face mai cu înțeles, îi mai dă un scop, lucrul devine mai atrăgător, mai plăcut.</p>
<p>Excursia de ieri...! Cum m-aș fi simțit de singur, dacă ar fi lipsit cine îmi e mai drag pe lume! Îmi venea să strig, să plâng de fericire, să adun viața toată în plămânii mei!</p>
<p>Să afli în viață o ființă atât de superioară, cum imaginația numai o poate cere! Nu odată m-am întrebat, cum e posibil să vegeteze în lumea necunoașterii, un astfel de mărgăritar al spiritului? Sigur, femeia-bibelou mai are de trăit pe etajera luxoasei vieți sociale prezente, dar crăpată și putredă. Se apropie ziua când toată mobila aceasta va începe să trosnească sub flacăra mistuitoare a revoluției morale! Femeia-erou își va face apariția triumfală în salonul aerat și sobru al vieții adevărate.</p>
<p>N-am înțeles niciodată pe o bună parte din confrați, care zîmbesc ironic, când se găsesc în fața unei superiorități feminine. Dintr-un spirit mic de pizmuire, zămislesc probabil, meritul feminin. Va dispărea și el, negreșit, dar câtă ofensă până atunci.</p>
<p>Într-o „confesiune”, am aflat pentru ce nu purtați inel; nu-mi plac nici mie asemenea podoabe. Anul trecut, luându-mi licența, tata m-a sărutat pe frunte, dându-mi inelul pe care-1 port și azi. Aș dori să văd unul și pe mânuța voastră; dar nu, el există deja și e mult mai frumos, că nu-1 vede nimeni!</p>
<p>Momentul fericit venit, ar vrea buna mea amică, să părăsim provincia? E multă răutate în viața aceasta! Într-un oraș mare, în capitală, individul pierde importanță, nimeni nu se ocupă de dânsul, vizitele, acești fari ai timpului, joacă un rol neînsemnat. Afli în același timp societate și izolare: dispui de mai multă liniște. Te plimbi într-un Ocean de lume, auzi multe, vezi multe, fără să fii tulburat în intimitatea gândurilor tale. Cine nu e vanitos, nu poate să nu simtă mulțumire.</p>
<p>De multe ori mi se întimplă să ațipesc pe masa mea de lucru. Am visuri atât de plăcute! Se desfac cătușele materiei; sufletul își întinde aripile, se duce acolo unde-l cheamă taina lui! Își întîlnește dorul, îl mângâie prelung, îl alintă duios, cum numai dânsul știe, își vorbesc în șoaptă, sunt atât de fericiți! Dar somnul dispare; veghea revine și cu ea, nostalgia visului dispărut! Prietena mea știe? Am comunicat mamei; dânsa bună! „Ce ți-e drag ție, a răspuns, îmi va fi și mie! Cum m-a fericit! La timp, voi comunica și tatei. Rog pe vruta mea amică să-mi răspundă... mult, mult! Cum îi iubesc scrisul! Singur mângâie, când nu pot intra în casa de unde n-aș mai ieși! Abia aștept să încep „Corina”; voi înțelege mai bine urmele lăsate de o mânuță atât de dragă!</p>
<p>Cu nespus dor o sărut, Radu” 7 Mai, 909</p>
<p> Bun Amic,</p>
<p>Fântâna sub ramuri de salcâm, iarba pletoasă, pomii din livadă, aerul bălsămat de flori, îmi dau iluzia că aș trăi cu ani înapoi, în grădina părintească. Sus în casă, mama, frații dragi: afară, câinele Corbu. În florărie pe masa mea, sub vișinul bătrân, Eminescu, Flammarion... În toate, pătrunde amintirea profesorului venerat, chipul Mioarei, prietena dragă! Pare că aș avea să-i răspund și... gândurile se încâlcesc în căpșorul copilului tînăr.</p>
<p>Verdeața e și astăzi; același cânt de păsări, același săgetat de rândunele în amurgul de Mai, învăluit în umbra durerilor apuse; în preajmă îmi răsare chipul unui prieten bun... bun, da? Bun?</p>
<p>Mama știe!“ Câtă liniște au revărsat în mine, dulcelecuvânte! Ea, întîi! Și m-a primit! Voi putea avea și eu o mamă? Să-mi rezem capul la sânul ei? Primi voi și eu duioasa sărutare de mamă? Ca și cum se cerea să-și câștige tributul de simpatie dat mai întâi tatălui, ca mai cunoscut!</p>
<p>Cred în Dumnezeu, fără să cred în „destin”, privindu-l ca rezultanta acțiunilor omenești. Azi îmi vine să întreb: pentru ce la depărtarea la care eram, când cimitirul și casa părintească mai făureau pentru mine orașul natal, arareori, în jurul celor câteva cunoștințe dragi, îmi răsărea imaginea unui om pe care abia îl știam de copil, în casa căruia nu intrasem? De ce crescusem cu simpatie pentru el? Pentru ce m-am bucurat aici, văzându-l mulțumitor situat, cu casa grea ce are? Pentru ce îmi făcea plăcere să-l întâlnesc dimineața în piață? Cum nu-mi trecea prin minte firul năzărit, care avea să țese și să întregească mai puternic, ceea ce urzise copilăria! Nu știam că tatăl are fecior mare, nici că se putea mândri cu el!</p>
<p>Îmi amintea pe tata. Îl va și înlocui?</p>
<p>Ora 9 seara. Tăcere, liniște în jur; pace miezul nopții. Vântul clatină copacii, pătrunde în cameră, pe masă, pe foaie, pe frunte, tainic mă întreabă: s-a dus tot? Tot? N-a mai rămas nimic din negurosul trecut? Oglindă e sufletul ?</p>
<p>— Curat ca oglinda, ca cerul după ploaie. Dar, vîntule drag: soarta, rîzător de rea pănă azi, e sinceră în mărinimia ei? Cununa de roze pe care mi-o întinde, nu ascunde oare fioroși spini? Nu e cea mai crudă trădare pe care mi-o urzește? Nu-și rîde, întinzându-mi cupa fericirii, să mi-o retragă când buzele-mi înfrigurate cât o vor mai cu sete?</p>
<p>Răspunde-mi, rogu-te, vânt!</p>
<p>Olga</p>
<p>Vruta mea amică,</p>
<p>De ce dragă-mi prietenă se resimte încă de lucruri triste? Sunt oare dureri apuse, care totuși mai fulgeră dinspre vitregul trecut? Sunt temeri care, sub forma presimțirilor, răsar ușor din zorile timpurilor noi? Indiferent de unde, ele să dispară, acesta este cuvîntul destinului nostru!</p>
<p>Ceea ce rog pe neprețuita-mi amică, e să aibă încredere multă, multă în mine, ea va aduce izbînda.</p>
<p>Citeai aseară în grădiniță. Cum aș fi dorit să stăm puțin de vorbă! Nu fu chip. Teama să nu supăr pe Olga, dă-mi voie te rog să te chem pe numele atâtu-mi de drag, m-a oprit din calea unde... zbura ciripitul gândurilor mele...</p>
<p>Mare cîtă să fie ticăloșia mediului, dacă sentimente atât de curate, cât să să ascundă!</p>
<p>Mi-am urmat plimbarea pănă la câmp. Cât mi-e de plăcută singuratatea! Pare că simți, vezi un suflet care te întovărășește. O, cât de fermecător e ritmul de perfectă unisonanță! Cât de dumnezeiesc, să ai deasupra vieții un înger tutelar, să te inspire către blândețe, iubire, generozitate! În mintea căruia să poți afla la nevoie sprijin devotat!</p>
<p>Vorbeați odată de forța creatoare a minții. Câtă aveți! Talentul? N-a putut să dispară din cel mai frumos locaș al lui! Durerile ar fi putut să-1 noureze o clipă, deși mă îndoiesc; mai puternic va străluci după nori și ploi! Ceva mai multă mulțumire în viață și vedea-vom minuni de înțelepciune!</p>
<p>Cât de mult îmi place să scriu cuiva! Câte simțiri se zbat, până răsare una! O apariție de mai demult în pragul ușii, o privire adânc de duioasă ori plină de păreri de rău, o claviatură ușoară a degetelor, câte, câte impresii dragi nuanțează artistic, severele contururi ale imaginilor sufletești!</p>
<p>Uitam să intreb: Olga doarme, mănâncă bine? E fizicește destul de voiasă? Ce n-aș da să am un răspuns afirmativ și... cât de zorit! Doamne, strecoară mai repede timpul!</p>
<p>Mai, 909 Radu</p>
<p>Dorită surioară Olga,</p>
<p>Sunt încă sub impresia piesei «Hedda Gabbler». Înainte de a o fi citit, îmi închipuiam pe eroină ca pe un suflet superior. Ce desamăgire! Citită, piesa nu prea face impresie; se pare că Ibsen a țesut intriga anume în această formă scheletică, să dea mai multă lărgime de acțiune actorului.</p>
<p>De ce atâta viclenie în Hedda? Găsii notat de mână: „iată ce monstru poate deveni femeia, când creierul e gol și sufletul... și mai gol!* Gol de porniri nobile, fără îndoială; dar pentru ce atâta urâtă josnică răutate? Suntem, cred, în fața unei probleme patologice. Pe un fond de imoralitate primitiv, suprapunându-se o educație falsă (luxul și vanitatea în care a crescut fata fără zestre, a generalului Gabler) nu se putea clădi de cât viața tristă și odioasă din vila profesorului universitar Tesman. Căci, ce fel de căsnicie e aceea unde iubirea e resplătită prin indiferență sau ură, binele prin nerecunoștință, activitatea soțului prin ironii și răutăți, unde ipocrizia omoară sinceritatea, unde crima e cugetată?</p>
<p>Și ce frumos rol ar fi putut avea aici, cultura! Omul ca manifestare—numai într-atât are valoare socială—face impresia unei coarde care vibrează mereu: monoton, fără armonie la ignorant, foarte variat, adânc estetic, la omul cult. E ca și cum ai ieși dintr-o cameră îngustă, umedă, întunecoasă și ai pătrunde într-un palat, unde marmura, mozaicurile, culorile, și luminile s-ar pierde în focul orbitor al feeriei.</p>
<p>Ibsen a concentrat toată atenția asupra Heddei. În locul lui, mărturisesc, nu m-aș fi putut opri să nu fac din intelectualul Iorgen Tesman, un suflet revoltat de toată durerea nepotrivitei căsătorii. Dar ideea autorului va fi fost alta; vorba inteligentă a cuiva: „în majoritatea domnilor par a fi două personalități, dintre care nu cea mai vrednică de stimă, înrăurește în materie de căsătorie!“.</p>
<p>Foaie dragă, du în cuibul visurilor mele, dorul și durerea că nu-l pot vedea! </p>
<p>Radu.</p>
<p>Iubitei mele Olga,</p>
<p>Vorbeam ieri, cu D-rul A.— În județul nostru spunea, sunt localități cari merită să fie văzute, în afară de Smirodava (care, se zice, ar fi legată printr-o peșteră cu episcopia) sunt urme lăsate de Romani ; la Cetățuea, Lângă Băra, ar fi un lagăr de-al lor, unde s-ar fi găsit de către țărani multe obiecte ostășești de ale legionarilor lui Traian. Urme istorice ar fi încă la Văleni.</p>
<p>Nu e bine să lărgim cadrul excursiilor noastre ? Cele distractive, ca aceea de la „Lunca Vlădicăi“ să facă un fel de recreare al celor instructive, în sfera de sport și de excursii a societății de gimnastică ? Ce zice Olga ?</p>
<p>Corina mi-e din ce în ce mai dragă. Ce suflet pasionat ! Autoarea înseși caută să fi trăit situațiile pe care le descrie atât de minunat ! Ce să mai zic de nenumăratele adevăruri, presărate la fie ce pas ? E dreaptă observația Corinei asupra însușirii de a suferi, pe care a posedat-o, văd, într-o măsură superioară ; Sentimentele mari și trainice, nasc prin și din durere. Veselia încrețește sufletul numai ușor : suferința îl frământă până-n adâncuri.</p>
<p>Scriu la lumina becului electric. Natura se culcă. Ochi'mi urmăresc steluța aceea care luminează mai aprins de cât toate surorile ei, și... gândurile-mi zboară la ființa care fură întreg sufletul lui</p>
<p>Radu.</p>
<p>P.S. Fanfara mahalalei a început—pare—să și arate discordantele i zbârnâituri. Nu am ureche, prind însă pe loc, sunetele false ; cum îmi displac, trimit muzicanții la plimbare...</p>
<p>Spun toate acestea nu ca să neliniștesc pe Olga, ori că aș da cât de mică crezare zvonurilor veninoase, dar pentru ca ființa pe care o iubesc atât, să știe tot ce se petrece în mine, fără să simtă jignire prin individualizarea faptelor.</p>
<p>Îmi va face Olga nespusa plăcere să nu mă întrebe și nici să se gândească la nimic? Nici i-aș comunica, dacă n-aș simți via dorință de perfectă sinceritate. Cu cât vârtejul veni-va mai aprig în cale-mi, cu atât fi-voi mai fericit să-l întâmpin rece și nepăsător !</p>
<p>A trăi cum crezi că e bine, e greu ; mulțumirea ce-ți dă stăruința neînfrântă care privește, rând pe rând, nimicirea parapetelor vrăjmașe, nu are egal de cât în idealul care te faștinează ! Pe când înfăptuirea lui ?...</p>
<p>Curând, vărul iubit de care vorbi odată prietenei mele se însoară. Aș fi dorit ca aceeași zi să -ți revărsat zorile fericirii și asupra lui văru-său ; Când va veni a lui ?</p>
<p>Radu</p>
<p>În aceeași seară, Radu îngrijit ca nu cumva Olga să se fi neliniștit, trecu pe acolo. În adevăr o zări plimbându-se îngândurată, prin curte. Îi dete bună seara. Olga îl opri și-l întrebă.</p>
<p>In oraș, îi comunică Radu, se șoptea se vede, de prietenia ce exista între dânșii ; i se făcuse oare care aluzii asupra sănătății ei. Olga, mirată, stărui să-i spună tot. Râzând, cu nepăsarea neîncrederii în cele auzite, rosti el cuvântul oftică. — Așa dar, zise ea, tot n-a încetat zvonul acesta? Glumiră încă asupra puterii cu care se înrădăcinează unele bârfeli, asupra acestei hidre cu o sută de capete — „gura lumii" — și Radu își urmă plimbarea. Nici de data aceasta Olga nu descoperi lui Radu cine fuse autoarea acelui zvon.</p>
<p>N-o părăsea însă gândul că, după atâta timp de la zdruncinul ce suferise la mână, se mai stăruia într-o simplă născocire a unei femei. Trecu din nou prin suferințele ei vechi, prin pierderile dureroase ale celor dragi. Deodată scânteie pe dinaintea ei un gând neliniștitor : poate aluzia făcută lui Radu, îi privea familia și el nu îndrăzni să-i spună?! Dar răul nu existase în familie, nu se moștenise ! Fusese la toți provenit prin suferințe, prin simțirea lor prea delicată, prin împrejurări ! În tot acel interval ea fuse departe de casă ! Numai pe mamă-sa o văzuse moartă. Cât o privea, nu se îndoia , totuși... de ce nu comunicase aceasta lui Radu? Nu-i trecuse măcar prin minte ! Apoi totul urmase atât de repede ! Ținta ei fu să-l îndepărteze, povestindu-i trecutul ei, trecutul luat după școală, de când intrase singură în societate ; atinsese numai părțile ce-și credea defavorabile. Inteligența lui scăpărătoare, înțelepciunea cu care îl vedea căutând să-și aștearnă din pragul vieții linia conducătoare, pasiunea pentru tot ce țintea la mai mult decât îndestularea fizicului, seriorizitatea cu care privea căsătoria, dezgustul de viața ușoară, însuși faptul c-o preferase pe ea, nu averea sau frumusețea fizică, afinitatea lor sufletească, părându-i-se destule garanții pentru trăinicia legăturii lor, o făcuseră să-i primească cererea, sub rezerva consimțământului părinților săi. Știindu-se sănătoasă, bine privită în oraș, cu poziția ei proprie, nu se gândea că tatăl lui Radu s-ar opune ; credea pe ajutorul de primar, om cu multă judecată, tată dornic de fericirea copilului lui, și dacă dânsa era mai mare ca Radu, nimeni ca ea nu l-ar fi putut ferici mai mult. Aștepta cu încredere ziua când Radu avea să-i comunice ; judecata lui înțeleaptă avea să hotărcască pasul lor. În conștiința Olgăi răsări deodată acum o mustrare; nu arătase lui Radu viața din familia ei ! De altfel credea c-o cunoaște prin părinții lui. Ca și în seara când îi vorbi întâia oară despre trecut, îi arăta acum drama petrecută în familia ei. Moartea grabnică a tatălui, în 24 ore, pierderea a doi frați mari, unul prin nefericire casnică, altul prin surmenaj și răceală ; pierderea a tot ce mai rămăsese din vechea lor stare, nevoi și suferințe care-i răpiseră la urmă și pe mamă. Încheia astfel : „Vai, frate Radule! întreg trecutul meu îl ai înainte. Așa cum copilul caută adăpost sub haina mamei lui, caut să mă apăr eu de un domn... îl cunoști? Vrei să te așezi între el și mine? Mă tem, da, mă tem de viitor; nu mai vorbesc de cel îndepartat, să întreb bunăoară : peste zece ani, Radu va gândi, va simți ca azi ? Înțeleg pe unul mai apropiat : 3o april 910 nu va îmormânta pe 3o april 909?</p>
<p>Încă odată te rog să rămânem aici. Sunt pigmee pe lângă Corina, dar nu mă întrece, în adâncimea simțirii !</p>
<p>Azi cânt întâile note ale unei game pe scara căreia abia mă avânt; ce-ar urma dacă, ajunsă către cele din urmă, totul s-ar prăbuși ? Vântul clătina-va firele de iarbă pe mormântul meu..; da, fire de iarbă răsări-vor atunci din ceea ce va fi alcătuit odată, făptura mea !</p>
<p>Vezi e seară liniștită, de mai ; natura și-a tras mantia de culcare. Pentru ce freamătă salcâmii? Ce-și spun ei, de nu dorm ?</p>
<p>Veneam aseară spre casă. D-l Salcie —tatăl— se afla în verandă. Mi s-a părut, ori m-a salutat rece? Privirea lui părea că-mi zice: Ai furat simpatia copilului meu, atât de tânăr! Frumos, pentru D-ta? Simții deodată frica să nu ne fie împotrivă; în acest caz, nimic nu m-ar putea face să primesc! Judecata lui, de om bătrân, va arăta dacă suntem ori nu, pe drumul drept. Iartă-mă dacă-ți aduc momente mâhnitoare.</p>
<p>Și Acum, când cunoști bine tot, ai încă o dată libertatea să-ți întorni gândurile din cale. Vom rămâne prieteni, ca și cum nu s-ar fi vorbit de nimic altceva.</p>
<p>Olga</p>
<p>Puse scrisoarea într-un plic cernit, ca gândurile ce conținea, și dimineața, trecând spre școală, o lăsă la cutia poștei.</p>
<p>După prânz, Radu îi înapoia pe Hedda Gabler, rugând-o din nou să-i scrie, dar—zicea el—prin aducătorul cărții, nu prin poștă, povestindu-i un fapt întâmplat în ajun, unui coleg: trimise la poștă două scrisori recomandate, cu adresa greșită; pusese scrisorile reciproc, una în plicul celeilalte. Bănuind, le ceru îndărăt la poștă. Voind să rupă plicurile scrise, un funcționar politicos, le desprinse minunat de bine, cu nu chibrit; schimbă scrisorile, lipi iar plicurile, fără să lase cea mai mică urmă că s-ar fi umblat la ele.</p>
<p>Îngrijit, Radu comunica Olgăi teama de a-i mai scrie prin poștă, trimițindu-i scrisoarea și cartea printr-un coinisioner. Olga, observând că nu i răspunsul la scrisoarea ei, crezu că n-avuse timpul s-o primească ; îi scrise numai două trei rânduri, care întregeau conținutul celeilalte scrisori :</p>
<p>Post scriptum la scrisoarea cenușie, trimisă azi dimineață, prin poștă: În cazul când tatăl consimte, nu voi primi inelul, până ce examenul medical al unui doctor, nu va confirma lumii, că sănătatea mea e neatinsă.</p>
<p>In scrisoare destăinuiam lucruri familiare, de tot intime; răspunde-mi te rog, îndată ce vei primi-o. </p>
<p>Radu rămase înlemnit: cum de nu i se înmânase încă, scrisoarea Olgăi? Alergă la poștă, întrebă pe factorul cu care vorbise să-i dea lui personal, corespondența ce-l privea ; factorul respunse mirat, că nu știe nimic. Rugă atunci pe funcționarul de serviciu, s-o caute între scrisorile netrimise încă la destinație; nicio scrisoare cenușie pentru el ! Alergă acasă, să întrebe pe părinți; negreșit, își zise, scrisoarea intrase în mâinile tatălui său ! El nu-i comunicase încă proiectul de căsătorie cu Olga. Când își luase licența, ajutorul de primar îl făcu să-i promită că nu se va însura până peste vreo zece ani, sau că nu va face pasul acesta decât cu o fată avută ca să-l poată ajuta. Radu, încredințat că nu va găsi ușor fata care să-i convină, voind să studieze mai departe, răspunse afirmativ dorinței tatălui său ; avea nevoie să-l ajute cu bani în străinătate ; cu nici un preț n-ar fi voit să studieze cu banii nevestei ; privea lucrul pe de o parte umilitor, pe de alta, voia să fie liber în alegerea tovarășii sale.</p>
<p>Când întâlni pe Olga, înțelese copilăria ce făptuise ; nu se prea neliniști însă de promisiunea făcută, întrucât era chestiunea de fericirea lui. Îl știa autoritar, despot, interesat, dar nu-i era părinte? Pentru dânsul, nu avea inimă de tată? Ce alt ar fi căutat și el, decât fericirea copilului?</p>
<p>L-ar fi ajutat și însurat, cu o ființă ca Olga ; fericit ar fi fost numai cu ea! Un geniu bun — începea să creadă—mai mult decât întâmplarea, i-o scosese în cale. Dacă o pierdea acum, a doua oară nu se va mai întâlni în viață, cu una ca ea.</p>
<p>Începuse de mult să-l pregătească, vorbindu-i de calitățile ei, de marele noroc pentr-un om — bărbat sau femeie—a întâlni o ființă care să-i fie perfect tovarăș, un al doilea «eu» !</p>
<p>Bătrânul Salcie pricepu repede simpatia fiului său. N-ar fi avut nimic de zis împotriva Olgăi, dar interesul lui dicta ca Radu să ia zestre — capital. Să nu se însoare ! Încredință el, pe nevastă-sa. Cu cât înțelegea că era vorba despre o iubire tainică, curată, cu atât se ferea să se rostească în fața lui Radu, direct contra Olgăi; îi vorbea numai pe departe, ținând de rea căsătoria în tinerețe; nenorocită, din dragoste, c-o fată săracă ! Se da pe el drept exemplu, nesocotind marile merite ale soției lui, chiar în fața copiilor lor.</p>
<p>Căuta pe toate căile să-și vândă casele, să poată trimite pe Radu cât mai repede în străinătate; în fața cochetelor Parizience, ar fi uitat pe Olga. D-na Salcie nu îndrăzni să-i comunice că Radu o și ceruse ! El căuta momentul când să vadă pe tată-său mai bun, mai blând, mai duios, să-i poată smulge consimțământul prin dragoste ! De nu i l-ar fi dat, era hotărât să se însoare fără voia lui; ținea însă să-l cruțe, fiind bătrân.</p>
<p>Ajutorul de primar îl pricepu, se ferea să intre în vorbă cu el, lipsea mereu de acasă, se arăta mai violent, mai autoritar, mai supărat ca oricând, se și simțea pornit contra lui. Începu să-i supravegheze corespondența, primblările, spionând de departe strada pe care apuca ; îl vedea îndreptându-se regulat spre zăvoi, singur, dar apucând pe strada unde locuia Olga. Corespondența băiatului nu mai venea cu a lui ;</p>
<p>bănuind pe poștaș, îl amenință cu scoaterea din serviciu, dacă nu-i va da scrisorile lui Radu, și mai ales dacă îi va sufla ceva. Câteva zile Radu nu avu scrisori. Bătrânul amenință din nou pe factor ; înfricoșat, acesta îi dete scrisoarea cenușie, trimisă de Olga. Fostul maior îl sfătui să nege cu tărie de va fi întrebat, căci el, va tăcea : „fii fără grijă, zise, cuconașul nu va reclama, sunt scrisori de dragoste !» Poștașul minți sfruntat pe Radu. Când funcționarul îl încredința că scrisoarea nu era la postă, neștiind cine o luase, dar pierdută fiind, în alte mâini decât ale lui, se hotărî să comunice totul tatălui său. Alergă acasă, îi destăinui cum revenise asupra gândului de a nu se însura, cum ceruse pe Olga și aștepta momentul să capete dezlegarea promisiunii ce-i făcuse și binecuvântarea lui. Ajutorul de primar se prefăcu că nu știa nimic, că abia acum afla. Se arătă înverșunat contra proiectului lui de căsătorie, descriindu-i pasul acesta ca pe o nenorocire, căutând fel și chip să-l abată de la el, arătând pe Olga ofticoasă prin moștenire. Asigură că nu luase dânsul scrisoarea. Radu rămase un moment impresionat de gravitatea atribuită pierderilor din familia Olgăi, își reveni repede: „nu se poate, zise tare; Olga mi-ar fi spus. De ar fi nesănătoasă, o ființă ca ea nu s-ar căsători !“ Convorbirea din tonul natural trecu la violență. Bătrânul acuza pe Radu de om fără inimă, fără recunoștință, fără onoare, din moment ce-și călca cuvântul. Radu îi bănui lipsa de adevărată dragoste părintească, punând interesul bănesc mai presus de fericirea copilului lui ! Discuția degeneră în ceartă. — Să știi D-ta bine, zise bătrânul, toate ai să le faci, numai aceasta nu!</p>
<p> — Vom vedea! răspunse Radu. Izbânda va fi a acelui cu mai multă voință și nu mă voi da înapoi ! Prefer să mă văd mort, decât să renunț la ea!</p>
<p>Radu ieși, apucă pe câmp, scrise în fugă câteva rânduri Olgăi și se îndreptă spre locuința ei, să i le trimită prin cineva. Se simțea vinovat către dânsa ; nu știuse să ia singur corespondența; cine știe în a cui mână va fi intrat scrisoarea?! Pentru ce nu-i mărturisise din capul locului, promisiunea făcută și opunerea ce-ar fi venit din partea tatălui său ? Se temuse de refuzul ei, dar față de ea nu lucrase cum s-ar fi cuvenit !</p>
<p>Olga era la masă. Ziua fusese ploioasă ; se întunecase curând. Casandra, întorcându-se de la fântână, îi lăsă pe farfurie, un plic albastru. Era răspunsul lui Radu : desfăcu nerebdătoare, scrisoarea :</p>
<p>Încerc să răspund. Nu cred să am putere de judectă cerută, atât de haotică mi-e gândirea ! Scrisoarea cenușie n-o am, la poștă nu e ! Ce am simțit când — întrebând pe tata — mi-a răspuns că n-o are, n-ași dori să se petreacă nici în inima vrăjmașilor mei ! Infernul, alături de sufletul meu frânt, ar fi mai luminos !</p>
<p>Examinare, doctor, etc.—post scriptumul scrisorii tale... câtecuvânte, atâtea pumnale! Le merit, da, le merit...!!</p>
<p>Vai, vruta și de-apururi adorata mea Olga, cum putuși să te îndoești o clipă, de tăria mea?! Atât m-au durutcuvântele tale! O, le merit! Încă o dată, le merit! le aud, îmi vâjâie în urechi, fac să mă disprețuiesc! De ce am fost sincer? Sincer, necrezând zvonul! De ce ți-am vorbit? Voii să dau o probă de iubire! Aceea pe care o prea măresc, a luat-o ca răceală, ca neîncredere ! Netrebnic cată să fiu, dacă până și Olga a văzul micime, unde gândeam să pun o nestemată.</p>
<p>Nu sunt demn de aceea pe care am învelit-o cu toată frumusețea sărăcăcioasei, blestematei mele inime! Mi se întunecă gândul, mă podidesc lacrimile, mă vei ierta?</p>
<p>Înaintea sfintei icoane Olga, îngenunche nedemnul.</p>
<p>Radu”.</p>
<p>Cina abia fu atinsă. Olga se frământa cu mintea : în mâinele cui să fie scrisoarea? Neîndoelnic, își răspunse, în ale tatălui ! Așa dar aflase ? Îi vorbise Radu ? El nu-i spunea nimic în această privință. Ori în ce mâini se va fi aflând scrisoarea, își zicea, scrisese unui domn, se va ști curând; lumea, părinții lui Radu vor afla ; cu atât mai rău, dacă scrisoarea nu era în mâinile tatălui, cine știe ce lucruri rele se vor gândi despre ea! Ce să facă? Să scrie totul, d-lui Salcie? Îi era anevoie, totuși ea nu avea frate sau părinte, care să vorbească pentru dânsa, să-i apere onoarea. Singură răspundea de actele ei. Se hotărî să mărturisească tot, părinților lui Radu. Bătrânul Salcie însuși îi deschise ușa. După expresia figurii lui, Olga pricepu: luase scrisoarea, ori îi vorbise Radu. Îi rezumă scopul vizitei ei. Bătrânul răspunse ca și cum n-ar fi știut nimic, declară că n-a luat scrisoarea, nici că vorbise cu Radu. Se arăta însă cu totul contra căsătoriei, motivând nefericirea ei viitoare. Îi descria pe Radu înfiorător de negru ; ușor, nestatornic și om de neonoare; îi dezvălui trecutul lui, un trecut pe care Radu îl regreta și-l mărturisise Olgăi. „Căsătoria aceasta, spunea, va fi nefericirea voastră! Acum e foarte aprins, știu; văzui din iarnă, încotro îi zburau gândurile ; dar nu sunteți potriviți, întru cât D-voastră, cum ziceți, sunteți mai mare ca el, și foarte bine ați observat salutul meu mai rece ! Mi-e fiu, ci un lucru știu: V-ar pune în mormânt, lucru de care singură vă temeți! Și începu iar să ponegrească pe Radu. El nu observa că se trădase : mărturisise, fără voia lui, că citise scrisoarea ! Olga înțelese : Se servea acum de propriile ei arme : teama de viitor, deosebirea de etate și refuzul ei, dacă el, tatăl, n-ar fi consimțit...!</p>
<p>— În afară de aceste motive, zise ea tare, nu sunt altele care vă fac să vedeți în rău, proiectul acesta de căsătorie ?</p>
<p>— Nu !</p>
<p>— Dacă în locul meu, ar fi vorba despre o fată avută, ați privi lucrurile la fel ?</p>
<p>Bătrânul îngăimă răspunsul, adăugase : Radu mi-a promis să nu se însoare zece ani de acum înainte ! Vă rog nu-i mai arătați simpatie ! Olga se sculă. D-na Salcie fuse martoră la discuție, fără să rostească uncuvânt. — „Pasul vostru aici, domnișoară, începu ea deodată, vă face onoare ! O alta ar fi tăcut și-ar fi căutat să-și apropie mai mult pe băiat. Înseși purtarea D-voastră, ne încredințează de ceea ce valorați !</p>
<p>Delicateța ei atinse pe Olga. Îi sărută cu dragoste mâna, o întinse tatălui și ieși. Nevoile- cugeta dânsa—familia numeroasă, îl fac să judece greșit. Indiferentă stofa sufletească a aceleia pe care o va lua Radu, bani să aibă ! Indiferent dacă momentul acesta poate fi hotărâtor viitorului, copilul să se sacrifice pentru dânsul ! Din orice motive ar fi venit opunerea lui, un lucru rămânea, pe dânsa n-o voia ! Ce-i remânea de făcut ? Să renunțe ? Pentru ce ? Ar fi stat în aceasta fericirea lui Radu ? Nu ! Fericirea lor, a părinților ? Nu ; era vorba de o îmbunătățire a stării materiale ; când Radu ar fi câștigat bine și căsătorit cu dânsa, i-ar fi ajutat ; cine îi garanta apoi că nora avută ar fi fost dispusă să-i ajute ?</p>
<p>Acasă îngenuche înaintea portretului venerat. Razele candelii sub icoană, luminau palid camera. Își înecă capul în mâini, gândind ce cale să urmeze. Nu, își zise într-un târziu, când părăsi colțul acela, să nu fiu egoistă ! Din moment ce nu mă voiește, pentru ce să duc vrajbă în sânul unei familii? Adio visuri de viitor ! Abia v-ați arătat... ca florile primăverii v-ați și scuturat...</p>
<p>Dimineața, plecă la școală cu golul în suflet, dar hotărîtă să scrie lui Radu c-a renunțat. În grădiniță lalele și bujori râdeau, salcâmul adia, păsările cântau ; sufletul ei rămânea închis, gol, pustiit. Cum se duse, veni, fără să privească florile. În cameră se plimbă mult timp în sus și în jos, gândindu-se ce cale să ia. Hotărî să scrie lui Radu, să-și ia rămas bun. Nu atinse prânzul. Se așeză la masa de lucru, luase foaia, când o lovitură sfioasă în ușă, o întrerupse. Era Radu.</p>
<p>— Cum să te rog să mă ierți ? Cât rău ți-am făcut ! ?</p>
<p>— Nu atât, poate chiar bine...! respunse ea trist. Figura lui se umbri.</p>
<p>— Scrisoarea e în mâinile d-lui Salcie, s-a trădat în convorbirea de aseară.</p>
<p>— V-ați întâlnit? Ați vorbit? Unde, când, cum?</p>
<p>— La d-voastră acasă, nu vi s-a spus ?</p>
<p>Radu o privi lung, surprins : ai avut tăria aceasta ?</p>
<p>— Nu am părinți, frații sunt departe, se cerea să le vorbesc. Îi povesti cele ce urmaseră, fără să-i comunice nimic din felul peste măsură de negru, cum i-1 descrisese tatăl.</p>
<p>— Din moment ce dânsul se opune... reîncepu Olga. Ca atins de un curent electric, Radu tresări, păli, întinse mâna, îngână : Nu încheia ! Te rog! Faci o crimă!</p>
<p>— Dar el judecă poate rece, mai bine ca noi... ?</p>
<p>— Judecă egoist. Mi-am dat cuvântul, drept, să nu mă însor până peste zece ani, îl dasem înainte de a te fi cunoscut, într-un moment când nu speram să găsesc ființa ideală pe care o căutam. Când am aflat-o, când sunt pe deplin știutor : a doua oară nu voi mai întâlni-o, renunțând, ar fi să-mi nimicesc însumi viitorul! Ori crede într-un simplu capriciu și atunci se înșeală, ori, cum bănuiesc eu, știe el bine : cu alta nu mă voi mai însura, pentru aceasta vrea să mă îndepărteze acum! Ne având familia mea proprie, voi trăi, crede, pentru ei. Se înșeală ! Clădirea sufletului meu dărâmată, flăcări de indignare, de ură, vor țâșni. Mă sacrifică, egoistul! La mine nu se gândește ! Ei bine, pustiindu-mă pe mine, își va seca liniștea lui ! Roasă de remușcare va fi ! Un bețiv, un cartofor, voi deveni, voi pierde nopțile în cluburi și la cafenele !</p>
<p>— Liniștește-te, te rog! zise Olga blând. Poate e sincer și ne înșelăm noi; ori de-i egoist, o face, bietul, sub povara nevoilor .. !</p>
<p>— Iartă-mă! Rosti Radu, venit ca din depărtări. Îți fac rău? Îl podidiră lacrimile. Da—reluă -poate crede capriciu, ceea ce e rațiune, sentiment! Doamne! Cum nu înțelege că împotrivindu-se, aruncă dinamită peste foc ! Odată cu viața numai, ar putea dispărea sentimentul de extatică adorare, intrat pănă în ființa sufletului meu! Sub nebuna cutremurare a celui mai ideal sentiment, sufletul se vulcanizează și într-un moment dat, poate arunca în aer lanțurile sclaviei morale !</p>
<p>— Iar ? Șopti Olga. Îți faci singur rău, lăsându-te în voia acestor gânduri.</p>
<p>— Mie, rău ? Acesta e răul meu ? Nu ! Nu ! Zise pasional, apropiindu-se de ea, îi luă mâna, o imploră cu ochii, rostind c-un glas desebit de mișcat, de adânc : prietenă sfântă, ființă divină, dacă cel ce mi-a dat viața, mă părăsește în momentul cel mai greu, cel mai solemn din ea, când aș fi avut mai multă nevoie de ajutorul său, nu mă părăsi tu, prietena mea, Olga mea ! Faci o crimă ! N-am crezut în Dumnezeu, în destin ! Când te-am întâlnit, mi-am zis : Nu e oarbă întâmplare care mi-o trimite ! E cineva mai sus ca ea ! Un geniu bun ! Tatăl tău, poate ! Suntem făcuți unul pentru altul, crede-mă ! Să ne croim o viață, în care — neținind seamă de prejudecăți — să abunde sanătatea morală cea mai deplină ! Să ne completăm unul pe altul! Ai suferit... ai suferit mult! Ai dreptul la un strop de fericire! Lasă, să ți-o dau eu! Și dacă nu consimte ? Nu am nevoie de consimțământul lui, de al tău am nevoie ! Gândește-te și la tine ! Suntem doi, să fim unul ! Unul și același, nedespărțiți în toate ! Alungă îndoiala ! Încrede-te în mine ! Un om nestrămutat în convingerile lui, veghează la fericirea ta ! E un om de bronz, crede, pe care nu-l poate schimba decât căldura idealului scump și nobil !</p>
<p>— În definitv, nu încrederea în Radu îmi lipsește ; dar nu voiesc s-aduc discordie între tată și fiu !</p>
<p>— Fără tine, va veni ! Suntem firi opuse, deosebiți prin caractere ; am să-l ajut cu bani, am să-mi achit datoria de fiu, nu-i voi ierta niciodată, niciodată, că mi-a zdrobit ce-am avut sfânt! Că m-a sacrificat egoismului lui ! Vocea sângelui e nimic, când nu-i confirmată prin cea sufletească ! Va trăi în mine datoria, se va fi stins iubirea !</p>
<p>Cum își nenorocește părintele copilul, prin căsătorie ! Suspină Radu, după o pauză.</p>
<p>— Ai dreptate ! Și tatăl meu și-a nenorocit fetele, căsătorindu-le greșit.</p>
<p>— Vezi, dragă Olga ! Te conjur, judecă prin tine înseți : mă vrei sau nu?</p>
<p>In acest moment Olga chemată de Casandra, părăsi camera. Când se întoarse, îl găsi pe un scaun în fața tatălui ei, cu capul ascuns în mâini. Lacrimi îi lunecau pe față. N-o auzi, când intră. Sufletul coborât în adâncul ființei, cerea ajutor crierului, de la tot ce e mai întreg, mai înțelept în om. Olga se înduioșă. Îi reveni înțelesul adânc de dureros alcuvântelor lui : „cel ce mi-a dat viața, mă părăsește în momentul cel mai greu! Nu mă părăsi tu!“ Rămase lângă dânsul, în picioare, cerând—pare—ea înseși, lumină tatălui, lumină de la tot ce era mai înțelept în ea. Radu ridică capul, o privi adânc, adânc, cu ochii umezi încă, se sculă și-i repetă aceeași întrebare : „Mă vrei sau nu? dacă nu, peste un moment nu mă voi mai găsi aici, dar să nu te mustre conștiința vreodată, c-ai putut face mult pentr-un om și n-ai făcut nimic !</p>
<p>— Cu o fată avută i-ai putea ajuta, mai mult decât cu mine ?</p>
<p>— Nu i-ași ajuta probabil, deloc ! Ea neștiind ce e nevoia, crescută în de toate, n-ar crede celui sărac și, dacă nu i-ar ajuta ea, eu n-aș putea să mă ating nici chiar de banii mei, întrucât n-ar mai fi numai ai mei ; e greșit când crede aceasta, înseamnă că nu mă cunoaște ! Dar, am un frate însurat cu zestre; de ce nu-l ajută?</p>
<p>Olga își cerceta gândurile. Nici ea nu credea în ajutorul acesta. În familia ei avuse destule exemple. Una singură făcuse excepție soția unui văr care-i ajutase în copilărie. Celelalte ? Luxul le întrecea venitul ; familia soțului le rămânea străină. Tremurau de frica să nu trimită părinților sau fraților lui ori rudelor, un ban — nu dintr-al ei, din venitul zestrei ei — dar din câștigul lui personal. De câte ori citise altora: „răspunde c-ai primit pe jumătate ; sau : nu da a înțelege c-ai primit bani !“. .</p>
<p>- Răspunde-mi, Olga, o întrerupse Radu.</p>
<p>— Daca-și fi sigură că i-am putea ajuta....șopti ea, dusă încă pe gânduri.</p>
<p>- Ce înger ești ! Sfântă cu adevărat ! Ah, dacă te-ar cunoaște el! Nu s-ar putea să nu-i fii dragă! Vom duce viața cumpănită ! Ne va rămânea ceva —dacă nu destul—și pentru dinșii ! Si apoi gândește-te: doream să studiez câțiva ani de acum înainte ; în acest interval dânsul m-ar fi ajutat, nu eu pe el... cum putea dar să se bizuie pe mine ? Ori după aceea, tot n-aș fi fost liber să mă însor, ca să-i ajut?...Atunci tinerețea mea s-ar fi dus ; viața toată—poate — ar fi voit el, să rămân astfel ?! Mai la urmă, fiecare individ își trăiește viața lui proprie, dând plusul energiei sau avutului, altuia !</p>
<p>Olga se gândea : da, viața li-ar fi fost sobră, cumpătată, înțelept trăită ; ea nu-i cădea lui povară—își avea al ei—Radu va câștiga ...</p>
<p>El o întrebă din nou dulce, duios : răspunde-mi, Olga !</p>
<p>— Știu eu...? i-am ajuta negreșit, dar... etatea, etatea, aceasta!</p>
<p>Un fulger lumină ochii lui Salcie: „etatea? de asta te neliniștești? O, Olga nu-mi fă insulta aceasta ! Crede-mă, n-o merit ! Știicuvântele unui mare cugetător francez : „cea mai mare greșeală este să întrebi o femeie, de actul ei de naștere; în această privință, ea este ceea ce pare“. Mi-au rămas în minte de mult ; azi văd, are dreptate. Dar D-na de Stael, autoarea Corinei ? N-a fost cu 20 ani mai mare ca locotenentul de Rocca? N-a făcut-o fericită, nu i-a dat iluzia tinereții?</p>
<p>— D-na de Stael a fost un geniu !</p>
<p>— Și Olga e un înger, o poetă ! Averea mea, Comoara mea ! Te rog —se apropie de ea, șoptindu-i iubitor—nu mai stărui asupra acestui punct; ai pierdut și dreptul de opoziție, de apel și de recurs !</p>
<p>— Atunci cu ce remân? zâmbi ea.</p>
<p>— Cu un logodnic duios, cu un soț fericit iubitor, cu un amic devotat, de-alungul anilor !</p>
<p>— Dacă Dl. Salcie ne-ar cunoaște mai bine pe amândoi, dac-ar ști că familia lui va fi a noastră, nu și-ar schimba oare părerile ?</p>
<p>— O, da! Vor iubi pe Olga,.cum voi iubi-o eu! La urmă între noi doi, el va ceda !... Cunoaște câtă voință e în firea mea !...</p>
<p>— Dacă această fire, acest jăratec se va îndrepta vreodată, împotriva mea ?</p>
<p>— Vai, Olga dragă, cum poți vorbi astfel ? Sunt pasionat, dar pasiunea o pun în serviciul cauzelor frumoase ! Violența mea poate duce, drept, la nenorociri, dar oricum, sunt stăpân pe mine și apoi... tocmai pentru aceasta visez înțelepciune și armonie în căsătorie !..</p>
<p>— De-alungul anilor?</p>
<p>— Pănă-n pânzele albe, dragă Olga! Am câștigat în ultimă instanță? O întrebă blând, cătâudu-i lung, nespus de iubitor în ochi.</p>
<p>— Da.</p>
<p>— Mulțumesc ! M-ai readus din infern ! Îmi dai viața ! Mă faci fericit! Cât de recunoscător îți rămân ! Îi luă mâna, o sărută: este un inel vrăjit aici?</p>
<p>— De pe degetul meu nu-l va lua nimeni, cu dânsul mă vor coborî în mormânt...</p>
<p>— Și de pe al meu, draga, draga mea logodnică ! Îi sărută din nou mâna, privind-o duios, câteva clipe ; o lacrimă i se furișă în colțul ploapei. O luă de braț, o duse înaintea portretului : „el ne-a unit!</p>
<p>Olga îngenuche și se rugă. Radu îngenuche alături : „fă, Doamne, din clipa aceasta, un pururi adevăr !“ Îi ajută să se ridice. În privirea lui strălucea o flacără de duioșie nespusă. „Mă simt mândru, adăugă zâmbind, și pot spune oricui : privește-mă bine în față și zi sincer dacă nu recunoști în mine, creatura cea mai fericită ? ! Ai să mă numești de acum înainte Radu, nu așa? Și eu: Olga! Dragă, adorată Olga !</p>
<p>— Olga îți cere un lucru, zise ea de odată îngândurată . să fie supusă examenului medical ! Se știe sănătoasă, îl dorește însă pentru lume, pentru tatăl lui Radu...</p>
<p>— O, nu-mi redeschide rana din ajun, te rog ! răspunse el întristat. Am fost cu mult mai pedepsit decât aș fi meritat... Cuvântul Olgăi e sfânt, și dacă mai stăruiești, mă doare... ar fi ca și cum ai crede că m-aș îndoi eu, o singură clipă !... Nu, dragă Olga! Să nu mai intrăm în aceste lucruri!...</p>
<p>— Dar, ți se vor repeta poate ?</p>
<p>— Ce ne privește ? ! Cu atât voi fi mai mulțumit, cu cât voi înfrunta neadevărul !</p>
<p>— Să trecem dar la altceva. Să punem la cale viitorul. Ți-am comunicat altă dată, cât umblet mi-a adus zdruncinarea mâinii; n-a fost numai umbletul și suferința, a lost și cheltuiala. Doctorii, drumurile la București și toate celelalte, mi au dezichili-brat budgetul; mi-am revenit, dar menajul ținut cu mijloacele unei singure persoane, fiind prea costisitor, nu putui pune nimic la o parte ; cată s-o fac!... Înainte de a începe viața împreună, va să suport alte cheltuieli : haine, lenjerie, cheltuielile actului în sine, deși totul va fi foarte simplu, nu așa?</p>
<p>- O, da ! Apoi și eu stau rău, bănește ! Am cheltuit mult cu lenjerie, haine, cărți, băile peste vară; m-am încurcat în datorii. Sper însă ca de acum să câștig tot mai bine, să achit câteva sute de lei, cât mai datoresc; începutul a fost anevoios, pănă mi-am cucerit încrederea lumii !...</p>
<p>Se cere dar să temporizăm.; când momentul va fi venit, să pot face față cheltuieliloă menajului numai cu ceea ce va fi al meu ; câștigul domnului Radu să-l punem la o parte, pentru străinătate.</p>
<p>— Domnul Radu nu convine : Radu convine, fericit de înțelcpciunea logodnicei lui. Cam pe când însă veni-va și momentul frumos ?</p>
<p>— La 3o April 910, dacă el... va primi cununa de roze a lui 3o April, 909?</p>
<p>— E departe, Olga, suspină Radu, mult departe !</p>
<p>— Va fi garanția unirii noastre.</p>
<p>— Mi-e sfântă această zi!... Dar prea e departe!</p>
<p>- Când sta-vom mulțumitor cu bugetul, vom schimba !. . Așa da ! Așa vreau !</p>
<p>Luceafărul răsărise, când Radu ieși. Ce mândru, ce mare, ce puternic mă simt! Zise de pe prag, privind îndărăt spre dânsa. Și mândria mea nu are margini: prin Olga trece-voi și eu la nemurire ..</p>
<p>— Ce iluzii! Zâmbi dânsa; nu, la aceasta nu te gândi ! Viața a fost pierdută pentru mine, prin pierderea tatălui. Ceea ce-mi rămâne azi mai bun de făcut, este să veghez cu sfințenie făclia ce-mi va fi încredințată.</p>
<p>— Făclia aceasta se va aprinde la izvorul celei mari... A, uitasem! Când luăm măsura inelului?</p>
<p>Olga se gândi puțin, răspunse :</p>
<p>— Domnule Radu,</p>
<p>— Iar d-le Radu ? o întrerupse el.</p>
<p>— Radu... ar fi prea crud pentru tată, să punem inelele... Să lăsăm pentru mai târziu !... Cuvântul e inelul care ne va lega pentru totdeauna !</p>
<p>— Juri, Olga?</p>
<p>— Jur, în biserica în care mă aflu, sub catapeteasma cerului albastru, din nemărginitul căruia, părinții mă privesc</p>
</div>
<div type="chapter" n="4">
<head>CAPITOLUL IV</head>
<p>Vineri după școală, cupeul D-nei Deleanu se opri la căsuța Olgăi.</p>
<p>— Frumos, te logodești și nouă nu ne spui?</p>
<p>— De unde știi ? întrebă Olga mirată.</p>
<p>— Mi-a spus Salcie, bătrânul. Alaltăieri tînărul a fost la tine: ieri a rugat pe tată său, să-i înapoieze scrisoarea. Bătrânul s-a făcut foc. Spera să se fi încheiat totul. Când Radu i-a spus : «abia începe totul !» a sărit de pe scaun ! Au discutat violent. Tatu-său i-a strigat: «nu voi consimți niciodată!» Radu i-a răspuns: «din fericire sunt major!»</p>
<p>Azi dimineață, bătrânul Salcie a căutat pe Deleanu la prefectură, dându-i să citească parte din scrisoarea ta. Deleanu i-a răspuns: „nu înțeleg ce te face furios? Din contra mi se pare, s-ar cădea să te văd foarte voios ! Fata e bună, cuminte, îl va face fericit! După mine, ea riscă, nu el !“ Nici n-a vrut s-audă ! L-a rugat pe dânsul, m-a rugat și pe mine, să intervenim pe lângă tine, să te convingem că vei fi nefericită! E nebun cu totul. Știi cum a încheiat ? „Spuneți c-o împușc !“ „</p>
<p>— Fac-o ! răspunse Olga rece.</p>
<p>— Dar de când ! Se poate să nu ne spui și nouă !</p>
<p>— Abia ieri s-a hotărât. Cum puteam să vă spun ?</p>
<p>— Oricum, era bine să ceri și părerea altora, a prietenilor...</p>
<p>— Dragă D-nă Deleanu, nu te supăra și-mi spune drept : când ai luat pe Dl. Deleanu, ai cerut părerea altora ? Știu, erai luceafăr printre frumusețile feminine ; nu sunt măcar steluță ; totuși, să crezi : nu sentimentul m-a condus, ci rațiunea; mai exact, amândouă !</p>
<p>— Dar nu-i știi cât sunt de schimbători ? Cine-ar fi crezut c-ai să consimți să iei un tânăr, când aveai despre dânșii păreri atât de opuse? !</p>
<p>— Nu e un tânăr, e un tânăr bătrân ! În societatea de azi, se văd ciudățenii de astea : bătrâni—tineri și... mai puțin, e drept, tineri—bătrâni! E dintr-aceștia ; o excepție.</p>
<p>— Te fură sentimentul, dragă Olga ! De acum începe viața ; nu știi : se vor găsi femei care să-și facă plăcere, să ambiționeze să ți-l smulgă !</p>
<p>— Îl cred serios și destul de stăpân pe sine.</p>
<p>— Să dea Dumnezeu ! Amiciția însă mă silește să-ți vorbesc : te rătăcești, mă tem !</p>
<p>— Mi-am dat cuvântul, nu eu îl voi lua îndărăt. Până la anul viitor, e timp ; de va rămâne cel de azi, încrezător mă voi îmbarca pe marea viitorului ; dacă nu... nu voi avea ce regreta.</p>
<p>— Un an ? Dar bine, dragă Olga, te credeam înțeleaptă ! Nu înțeleg, dacă-ți place, cum să lași atâta interval ? Știi ce e un an ? 366 zile ! 366 șanse, ca această căsătorie să nu se facă ! Tatăl lui va alarma lumea împotriva ta ; ea și el, îl vor cicăli zi, noapte, să nu te ia ! Ce crezi ? Va fini prin a ceda ! Ei se vor alege cu triumful, tu cu suferința !</p>
<p>— Dragă D-nă Deleanu, nu-ți spusei : Nu mă conduce numai sentimentul, ci și rațiunea ? Aș putea zice : rațiunea îmi aduce sentimentul ! Dacă el va ceda, va fi proba cea mai vie : nu e cine l-am crezut ; nu voi avea de ce să sufăr !</p>
<p>— Te înșeli. Prea serioasă și mândră cum ești, te vei atașa totuși de el. Vei suferi de două ori : în sentiment și-n amorul propriu !</p>
<p>— Sunt deprinsă cu suferința; tot ce-am avut drag am perdut ! În amorul propriu ? Dar bine, o femeie, o fată, nu suferă în amorul propriu de cum se naște, până moare? Principiul e mai presus la mine, decât amorul propriu !</p>
<p>— Mi-am făcut datoria ! Dea Dumnezeu să te văd fericită ! Încă odată mă tem : îți așterni calea nefericirii !</p>
<p>Cuvintele D-nei Deleanu nu neliniștiră pe Olga. Nu-și repetase de sute de ori, tot ce auzise ?</p>
<p>Știrea se întinse pănă într-o săptămână în tot orașul, pentru părerea de rău a Olgăi și a lui Radu. Bătrânul Salcie se plângea către orice cunoscut, învinuind pe Olga că-i furase sprijinul, că profitase de neexperiența băiatului, încredințând pe toți că înseși ea avuse curajul să vie să-i ceară pe Radu în căsătorie, cum tălmăcea către lume, vizita Olgăi la el. Vor fi nefericiți ! încheia dânsul. Olga deși nu frumoasă, deși respectată, simpatizată de mulți, era invidiată de alții, pentru calitățile ei, pentru autoritatea cu care se impusese în societate. Căsătoria ei c-un tânăr dorit, căutat, vrut de fete, de doamne și de părinți, făcu sânge rău celor pe care îi doare binele altuia. Aceștia înrăuriră pe cei indiferenți.</p>
<p>Radu însuși invidiat, devenise mai mult, de cei care vedeau în ei, unirea a două torțe. Alarmarea tatălui, plânsul lui disperat către oricine, compătimirea ce-o provoca, deosebirea de etate, atrase și dezaprobarea celor buni, cumsecade, dar cu idei fixe preconcepute, asupra căsătoriei. Curentul opiniei publice le deveni repede, cu totul nefavorabil.</p>
<p>Și unul și altul erau asaltați la fiecare pas, cu întrebări, comentarii, priviri ironice.</p>
<p>— Iată cine e ! Spuneau unele doamne, despre Olga : o ipocrită ! Dacă voiește băiat tânăr de ce nu ia pe X sau pe Y ? De ce să răpești unui tată, sprijinul lui ?</p>
<p>Vegetarianismul, culcarea regulată, viața cumpănită, fură pe dată tălmăcite în rău: negreșit, Olga era lâncedă ! Ea ieșea rar din casă. Salutul puțin mai rece al persoanelor la a căror stimă ținea, o mâhnea : privirele ironice ale mondenelor cu mai mulți amanți decât degetele la mână, îi aduceau zâmbet disprețuitor pe buze.</p>
<p>În afară de Paula, de Seva—altă colegă —și de d-na Tomșa, sora d-nei Deleanu, colegă și ea Olgăi, nimeni nu-i aproba pasul ; ea vedea, înțelegea, i se spunea. Mireștii lipseau din oraș.</p>
<p>Radu, care ieșea mai des, era și mai chinuit ca răutatea, mascată sub zeci de forme, decuvânte, dc echivocități, de priviri :</p>
<p>— Ce-am auzit, tinere? Te însori? Alții: ” bine, nene, dacă -ți era de însurat, de ce nu veniși la mine, îți aflam eu fată bună, cu avere...?!“ Ori așa din senin, neîntrebați: „n-ar fi rea, fata, dar nu face ! nu e sănătoasă ! Mulțimea : «Ce copilărie?! La etatea aceasta să te însori !?“ Unii părinți îi spuneau în față : „aveam cu fete cu zestre și mai tinere ca dânsa !“ Se găseau și dintre aceia care puși la cale de bătrân, îl luau la o parte, făcându-i o întreagă morală de nerecunoștința către tată-său, de nefericirea cu Olga.</p>
<p>Obosit de la un timp, începu să răspundă nervos, scurt: «da, mă însor!» și-și căta de pas. Altora: «mă privește ! Port cap pe umeri, are cine să-mi dea sfat !» Către cei mai mulți, înălța din umeri, răspunzând un singur „da !”.</p>
<p>Îl uluia atâta înverșunare. Suferea văzând cum de ușor, de brutal — sub scutul controlului social -se așează nepoftiții, pe scaunele altora, cât de suveran se lovește în simțirea altuia, cât de josnic rezumau valoarea Olgăi : „da, ocupată cu școala, mai puțin timp pentru plăceri !“. Nu-și lămurea că tată-său provocase în mare parte glasul acesta dezaprobator, prin tânguirile lui, prin calomniile ce arunca asupra Olgăi, arătând-o către toți ca ofticoasă, șireată până la rafinerie, egoistă și mult bătrână. Se temea ca dezaprobarea proiectului lor, să nu găsească ecou în gândurile ei, să nu-i readucă frica, îndoiala. N-o cunoștea nici el destul. În toate scrisorile către dânsa, îl preocupa teama aceasta. Nu mai puteau corespunde prin postă și nici prin vreun intermediator ; se temeau să nu fie trădați. Olga îl rugase să nu vie decât foarte rar, ca să nu dea de bârfit asupra onoarei lor. Devenise însuși poștaș. Dimineața pe la cinci ore, trecea pe stradă ei, aruncând plicul în grădină; îl găsea pe al lui după o zăbrea de gard, ascuns sub un liliac. Era singurul mijloc prin care-și puteau vorbi.</p>
<p>Uneori Olga îl dorea. Prea era frumos afară, prea întrandafirat totul ! Ar fi voit să citească împreună, să discute împreună ;—ea lucrând la gherghef—el să-i vorbească, să citească.— Nici mulțumirea aceasta nu i-a fost îngăduită ! Cugeta ea trist. Intervalul logodnei îl privea ca cel mai frumos timp pentru toți, plutind numai în poezie.—De ce nu am părinți ? își zicea. Fiecare fată își poate vedea logodnicul, sub scutul lor ! Eu, nu ! Speram să-mi devină părinți, ai lui, găsesc vrăjmași în ei.</p>
<p>Doamna Salcie ocupată prea mult în interiorul casei, cu menajul și cu copii, nu frecventa decât foarte rar societatea. Nu cunoștea îndeajuns pe Olga, totuși felul cum se comportase ea față cu cererea în căsătorie a lui Radu, îi cucerise simpatia ; știind-o bună, serioasă, deși orfană de atâta timp, cunoscându-i bine părinții, ar fi dorit-o în sufletul ei, ca noră; nu îndrăznea însă să se opună voinței tiranice a soțului ; văzându-l într-atât de pornit, stăruia chiar pe lângă Radu să renunțe la Olga, ca să readucă liniștea în casă. N-o vorbea însă niciodată de rău, cu atât mai mult în societate. În schimb fetele—care adoptaseră părerile tatălui, cu care și ieșeau—nu , pierdeau ocazia. „E bătrână și nesănătoasă ! Ce partidă ar fi putut face el ! Naivul ! Să poată lua zestre, nu glumă, să-și calce în picioare norocul !</p>
<p>Scrisorile unuia către celălalt, singure, îi mângâiau.</p>
<p>Vrută Olga,</p>
<p>Îmi mușc degetele, cât de neghibaciu am fost dimineață, cu înmânarea scrisorii. „Les voisins !“ Cât de dulce a răsunat teama acestorcuvânte în urechia-mi înflorată ! Mai la urmă, puțin ne pasă ! În fața convingerilor curate și a iubirii adevărate, nu vom tremura, nu așa ? Reveniri, neconsecvențe, nu-mi stau în fire ; tunete și fulgere de s-ar aduna asupră-mi, când e vorba să-mi apăr o credință, un ideal, nu voi da îndărăt nici cu o iotă !</p>
<p>Lumea ? Dar sunt copii, cei care ni se împotrivesc ! După cum nu poți întoarce râul către izvorul lui, tot astfel nu ne vor schimba pe noi, pe mine ! Să nu ne pese, dragă Olga, de adevărul, ca și de minciuna lor, cât timp ne știm corecți și pe calea bună !</p>
<p>Sfatul lor? Același refren: „Viața e costisitoare, anevoioasă“, deci... zestre mare ! Sau : «Nu ți-a venit timpul, așteaptă ! Așa și pe dincolo ! Nu-i urăsc ; povețele lor, alor mei, de sunt sincere, pornesc din subiectivism, din ignoranța în a ne cunoaște. Ei cred adevărul de partea lor ; noi de a noastră; să ne îngăduie, să știm mai bine ceea ce ne convine și încotro ne e calea ! Omul, mai ales cel cult, e o istorie, un roman, la a cărui cunoștință, vorba d-nei de Stael, ochiul scrutător al străinului nu poate ajunge pe deplin, niciodată.</p>
<p>Cine ne judecă, poate ști : ce etate avem, ce fel de fizic, câți bani ; niciodată sufletul ! Nu știu ei că, cee ace ne leagă pe noi pentru totdeauna, e prietenia caldă ce se reazemă pe un respect reciproc și pe o comunitate de ideal! Nu știu ei, cum privim noi căsătoria: o singură cugetare, un singur sentiment, un singur suflet ! Să-i iertăm ! Să-i privim cu bunătatea și cu indulgența milei !</p>
<p>Cu liniște eroică să așteptăm, iubită Olga, ora când le vom putea proba că s-au înșelat, spre fericirea noastră, spre reușita principiului de independență morală ! Până atunci ? tărie de suflet ! Sanătate, încredere, luptă și viitorul nostru va fi cel dorit!</p>
<p>Cât de fericiți vom fi într-o lume de oameni serioși, care pricep viața mai natural, departe de îngustimea de-aci ! Departe, într-o lume de studii, de sanătate, unde pasărea neagră a răutății va fi pierit de deasupra capului nostru ! Unde vom găsi ca tovarăși, cuvântul bun, zâmbetul dulce, frunți descrețite, peste tot: armonie și devotament ! Concediul nu ne va împiedica ?</p>
<p>Începe să plouă ; e recoare ; arșița a dispărut. Natura râde, aici în hohote de tunet, aici în scăpărări de fulger. Firea pare să se fi spovedit în adâncuri ; din a ei frământare se ivește viața, sub culoarea eternei speranțe ! Și când în mijlocul acestei renașteri, găsesc pe cea mai duioasă logodnică, armonia sufletească își vibrează toate coardele ei, fericirea plutește spre mine, aducându-mi din lumea idealului, floarea cea mai aleasă, fagurul cel mai dulce !</p>
<p>Un lung sărut de mânuță,</p>
<p>Radu”</p>
<p>Iubitei Olga,</p>
<p>M-a încins dorul să scriu... să scriu mult. Două zile de răgaz, îmi par o eternitate. Serbarea câmpenească din zăvoi, îmi dă mult de lucru. Sunt acolo aproape tot timpul, până se vor instala chioșcurile, ștena pentru teatru și materialul necesar. Piesa ce vor juca elevii Olgăi, va atrage singură publicul, care a făcut atâta haz de cea din Ianuar. Tombola se va aranja, cum zici. Duminică dimineața.</p>
<p>Ce va fi făcând acum, chiar acum, draga mea fetiță. Mânuțele-i dragi, aleargă pe mătasea gherghefului? Citește? Ori ascultă muzica mărgăritarelor, pe care sufletul ei le aruncă în cupa de cristal a poeziei ? Rog pe Olga să-mi mai trimită foi, din ziarul ei de odinioară. Am dat acolo peste niște versuri. Sub povara lor de durere, emoțiunea mi-a stors lacrimi.</p>
<p>Nu reproduc cuprinsul lor amar. E o poezie în adevăr frumoasă, formă originală și nesilită, fond adânc și sincer.</p>
<p>Cum îmi pare de rău că s-a pierdut albumul în care albina din școală își dantelase piosul de simțire aleasă ! E atâta avere în inima Olgei! Numai o mică părticică dăruită mie, numai gândul să o răscolesc din nou, mă înfioară, atât de uriaș e nevăzutul, din micul văzut!</p>
<p>Mă aflu în prepararea dizertației pentru serbarea lui Eminescu. Pe masă, pe pat, pe scaune, numai cărți deschise. Toate sunt interesante, unele au în ele, ceva divin, o notare pe margine, o subliniere, un pastel în câtevacuvânte, și e destul ca apele gândirii să aflueze până în adâncurile lor, să revăd acel început, înfiorător de dulce, să mă cutremur din nou de nesiguranța lui, să mă potolesc de temeri nedrepte... să retrăiese cu gândul, toată epopeea al cărei finit se leagănă în... noaptea eternului...! Olga mă iartă? Materializez prea mult poate, ceea ce ea păstrează cu sfințenie în biserica purității spirituale. Nu pot fi însă în scris altfel de cum sunt în simțire, mă iartă? Ea iubește sinceritatea!</p>
<p>Cum de anevoie trece timpul ! Decât lucru am nevoie, să nu simt toată melancolia depărtării ! Neactivitatea nu mi-a plăcut; acum mai mult ca oricând, m-ar nimici ; m-ar lipsi de norcoticul care nisipează stânca durerii, în apele line ale visării. În zăgazurile activității găsesc scănteiele blânde ale nostalgiei ; în orele trândăviei aflu numai biciuitoarele raze ale soarelui de iubire.</p>
<p>Cuget dese ori la timpul când Olga era pentru mine în noaptea străinismului; nu odată m-am întristat, amintindu-mi suferințele trecutului ei. Simt și o datorie morală în acest senz. Cineva vorbește în mine : „dacă vrei să ai dreptul la toată iubirea Olgăi, va să-i răscumperi prin durere, nefericirele-i trecute!”</p>
<p>Oh, dragă Olga ! Știu ce-ai suferit! Speranță! Prețul răscumpărării va egala cel puțin, obiectul ei! Cât e de bine să planezi la înălțimea unde toate sunt calme ! Cât de rău îmi pare să nu pot fi totdeauna așa! Să vezi, Olga dragă, cât de veninoși, de batjocoritori sunt unii oameni ! Îți vorbesc cu șapte înțelesuri, doar te vor putea mușca mai bine, fără să le poți răspunde, când ar merita să-i înfierezi cu calificativul mișeliei lor !</p>
<p>Mă plimb seara prin locuri singuratice. Pe țărmul apei, pe câmp, sub bura razelor de lună—rezemat de toiagul gândirilor dragi — răscolesc adâncurile minții, ascult șopotul cugetării, cu amnarul statorniciei scot scântei din cremenea entuziasmului, și aprind focul vespal al sacrelor mele convingeri ! Singurătatea e în adevăr inspiratoarea gândurilor mari: «Seul le silence est grand, tout le reste est faiblesse ! Totuși adevărul e numai în parte astfel ; blazații n-o au și ei la îndemână, de ce nu-i inspiră la nimic? Le lipsește reazemul moral pe care singurătatea nu-l poate da. Ea devine izvor de putere creatoare, numai prin calitatea ei de factor alternativ: Societate — singurătate ; cu altecuvânte prin valoarea sa de contrast.</p>
<p>Uriașă-i puterea amintirii! Un cântat de cocoș, un lătrat de câne prelungit în liniștea serii, un scârțâit de care, deșteaptă într-o clipă, lumea copilăriei sau pe aceea a dorurilor tăinuite, legănate de adoleștență.</p>
<p>Acum un an... la vie, la Repedea... o zi de pauză în luna cea mai activă a școlarilor, în frigurile preparațiilor de examene. O zi de adevărată primăvară. În așteptarea amurgului îngândurat, priveam de pe patul de verdeață al unei costișe, adâncul cerului albastru. Îmi făceam o recapitulare a vieții; constatam dureros : în existența mea nu răsărise încă nicio clipă de iubire adevărată ! Îmi amintesc suspinul sfâșietor de atunci, singura mângâiere în izolarea aceea cumplită ! Câte și câte ciripiri tânguioase de suflet, se ofilesc pe locul unde-au răsărit! Dar iată! O mână din lumea vrajei se interesează de soarta ta, îți pipăie durerile, află în ele un rost...florile reînvie, întreaga grădină se umple de parfum, de cântecul speranței !</p>
<p>Vei fi observat un lucru : pronunț foarte adesea, cuvântul „Olga”. Dacă mi-i drag! Uite, așa, îl alint frumos, îl pun în toate gândurile, îi dau tot respectul meritat; în schimb și el e foarte bun cu mine : veghează să-mi fac datoria, mă mustră blând când greșesc, mă răsplătește când merit și viețuim laolaltă, ca doi frați de gemene.</p>
<p>Mă întreba odată cineva drag, ce cred privitor la îmbrăcăminte? Ca și el : o datorie de bun simț să fii cuviincios îmbrăcat; o crimă față de mizeria omenească, să treci pe lângă ea, luxos ca un păun !</p>
<p>La revedere pentru duminecă,</p>
<p>Radu </p>
<p>***</p>
<p>Duminică era senin, frumos, dar prea cald. În zăvoi, la ora trei din zi, avea să aibă loc serbarea câmpenească, organizată de societatea de sport și gimnastică. În comitet figurau persoane sus puse, din oraș; de fapt, în afară de Deleanu, Radu, inițiatorul, era și sufletul ei. Membrii comitetului priveau neîncrezători, dacă nu contrari, străduințele lui. Georgescu părăsise orașul, fiind înaintat și mutat. Christescu îi da mână de ajutor și Olga.</p>
<p>Într-o grădină vastă, cu iarbă pletoasă, cu cânturi de pasări, cu arbori bătrâni, coborâți până în apa argintie a Moldovei, în dimineața acelei duminici, Radu, singur, umbla să cuprindă toate.</p>
<p>În alb peste tot, ca raza de lumină ce-i scălda ființa, cu fața ascunsă într-un străveziu gaz alb, în trăsura ce zbura prin parc, printre umbroșii copaci ai zăvoiului, Olga apăru lui Radu, în palatul acela aerian, ca o zână, ca fecioara de împărat rătăcită în ținuturile zmeului.</p>
<p>Își deteră un cordial dar simplu „bună dimineața, apucându-se ficare de lucrul lui. Radu cu lucrătorii, pe la chioșcuri : Olga ajutată de elevii actori —.așezară pentru tombolă, câteva sute de obiecte, împodobiră ștena, repetară piesa de teatru. Pe la prânz, nouri se adunară, o ploaie furtunoasă veni. Toată munca lor rămânea zădărnicită, serbarea se amână. Se sileau cât mai repede să desfacă ce era făcut, să salveze de decolorarea ploaiei, îmbrăcămintea chioșcurilor, șcena, obiectele. Puțin după aceea, zăvoiul rămânea în bataia vântului și a ploaiei. Olga se înturnă acasă, întristată. Melancolia umbrea gândurile ei. În zăvoi Radu fusese cu totul emoționat. Pentru moment se simțea mult vrută ; remâne-vor și peste ani aceleași, sentimentele lui Radu ? Nu vâlva din oraș, nu profețiile rele și răutăcioase, puneau umbră pe gândurile ei. Era aceeași teamă, aceeași îngrijorare a viitorului. Ce n-ar fi dat să pună mâna pe telescopul cu care să poată cerceta depărtarea, să zboare cu anii, să citească în cartea viitorului ? Rămâne-va Radu și mai târziu, dornicul de lumi superioare, avântat pe-aceleași culmi de simțire ? Nu se vor despărți și în el cei doi străini ? Astăzi vorbea cum simțea—nu se îndoia—simți-va însă și mai târziu la fel ?</p>
<p>De prisos opunerea, comentariile lumii; își vedea singură impasul : ori dornici după aceleași aspirații, vor păși strâns uniți, către aceleași culmi, ori, nesocotit, orb, se aruncase în brațele unei vieți, în care moartea nu mai avea să pecetluiască suferința ! Când alții legau divorțul de fericirea lor, ea adăuga în sine : pământ—mormânt ! A doua zi seara, Radu îi lasa, în trecerea spre zăvoi, un plic; „După serbare”:</p>
<p>Nu sunt mâhnit deloc. Când văzui ploaia, mărturisesc, mi-a venit să râd. Avui în clipa aceea senzația adevăratei micimi a furnicei omenești, față de ciclopica natură. Cu toată neplăcerea și neizbânda legată de ea, 24 Mai, mi-a oferit ocazia unei noi cunoștințe : adevăratul devotament al logodnicei mele ! Când ai ști, Olga, cât te admir ! Câtă dragoste îmi năvălește în suflet, când cuget la luminoasa-ți imagine ! 25 Mai. După nepăsarea de ieri, mă aflu într-o stare de descurajare adâncă. Mă uit cu mâhnire la toată energia depusă pentru reușita serbării, dusă pe apa Sâmbetei. Cum simt nevoia apropierii de ființa iubită ! Să ai lângă tine, în astfel de momente, o inimă care să te înțeleagă, fără să adauge tristețe, care să-ți șoptească duios cuvântul încurajării, fără să mai mustre, aceasta e cupola templului de căsnicie fericită, spre care năframa roză a unei iubiri adânci, mă cheamă cu fâlfâit de speranțe !</p>
<p>Olga! Când îți văd gingășia plină de fragilitate și de noblețe, învăluită într-atâta puritate de simțire, îmi vine să-mi deschid pieptul, să te așez înăuntrul lui, acolo unde amorul își murmură viața, să te am pururi cu mine, să-ți simt parfumul duioșiei în orice clipă, să-ți văd mânuța lunecând mereu pe fruntea-mi obosită sau entuziastă, în jurul gâtului să-mi ardă de-a pururi, căldura de foc a celei mai sincere iubiri !</p>
<p>Lungi îmi sunt săptămânile, infinit are să-mi pară anul acesta ! Să treacă de câte 7 ori, 24 ore de dor, fără să știu nimic despre Olga, decât ce îngăduie conveniențele, și ce-mi poate spune scrisoarea, nu pot, n-am puterea să sufăr! Odată pe săptămână Olga, dă-mi voe să te văd ! Te rog atât de mult! Ce fericiți vom fi în căminul nostru! „Cămin! Cât de frumosu-mi răsună acest cuvânt, de când cunosc pe Olga !</p>
<p>La revedere și vezi, fii bună și găsduiește gândurile mele frumoase, trimise să-ți ție de urât și să te mângâie visător, cu toată dragostea lui</p>
<p>Radu.</p>
<p>P. S. Amândouă serbările rămân acum pentru duminica viitoare? E cea din urmă zi când mai avem pe militari, a doua zi pleacă în concentrarea de la Șipote. Nu va fi însă prea obositor pentru Olga? După osteneala de peste zi, șezătoarea de seară ?</p>
<p>Vrut amic,</p>
<p>Mă gândeam că ploaia de afară și cea de mustrări, aveau să te mâhnească. Totuși la ce ? De pe urma celei întâi, nu răsare holda înflorită ? Poate omul lupta, oricât de precaut, cu neprevăzutul naturii ? Atunci pentru ce mustrarea altora ? Și-apoi : pus-au aceștia mâna la lucru? Ei, Doamne !</p>
<p>Critici,voi, cu flori deșerte,</p> 
<p>Cari roade n-ați adus...</p>
<p>Unul lucrează, alții culeg lauri, grăbesc la folos și... fug de ponos!</p>
<p>Fii liniștit; zaharul nu s-a topit, obiectele nu s-au decolorat, totul e în bună stare. Serbările vor fi Duminică, nu avem încotro ; ziua la câmp, seara la teatru. Ce delicioase parafinele, culese pe vârful munților! Florile se vor pierde ? Elevii clasei III-a și institutoarea lor, vor culege altele. E atât de frumoasă lunca, atât de dornici ei!</p>
<p>Ieri am fost la mama. Din florile pentru serbare, oprisem câteva și pentru dânsa. Intrai sub cupola bisericii, pe cărarea bătută a nimicniciei ; nu mai simții durere ; seninul plutea între ea și mine. Am întrebat-o: îl cunoști? Ți-e drag? Viitorul pe tine, nu te îngrijește? Auzi? a plâns, citind versurile ce ți mângâie căpătâiul!? Florile adiară, teiul tremura, clopotele vibrară, mama îmi șopti: „răspunsul prin Radu!..</p>
<p>Să-mi răscumperi prin durere, nefericirile trecute ? Nu, prietene! Școala durerii e o școală prea întunecată! Lumea se va însărcina ea, cu aceasta... a și început ; voi fi prea mulțumită să-i pot alina rănile. Prietenia nu cere aceasta ; înlocuiește cuvântul „durere” prin iubire, iubire statornică, și-i vei da tot ! Numai ceva din sufletul ei, dă astăzi lui Radu. E un refugiu al naturii, un fel de apărare inconștientă a ființei ei, pentru noi furtuni, pentru ora grea, rezerva ce pune în simțire ? Știa eu? Rareori numai, o văd lăsându-se în voia ei, mângâind în adâncul sufletului un chip, o icoană luminoasă ca ieri, când trecea din cimitir către grădina mare, culegând flori pe frumoasa alee ; ceva din raza ochilor lui se resfrângea pare, atunci, în parfumul florilor, în aerul albastrul! Căldura razelor de soare ar arde negreșit, venind prea de aproape. De departe, florile și aerul răpesc în cale, ce-i prea dogoritor în ele. Rămân luminoase, fără să ardă, mirositoare, fără să îmbete.</p>
<p>La revedere, pe Duminică.</p>
<p>Olga</p>
	
<p>***</p>
	
<p>Duminică, timpul frumos, îngădui serbarea din zăvoi. Lumea, scoasă din eticheta orașului prin simplicitatea naturii, se lăsa farmecului câmpenesc. În chioșcuri, fete în alb, vindeau flori, confeli, poștale, țigarete. Piesa de teatru plăcu. Veni rândul tombolei. Bataia cu flori, confeti, corespondența locală, însuflețiră publicul. Erau șapte ore de seară; lumea nu se îndura să plece.</p>
<p>— Continuăm la teatru ! E amintirea morții lui Eminescu!“ anunță Georgescu, venit pentru această zi.</p>

	<p>***</p>
	
<p>În fundul ștenei, devenită frunziș, în susurul stropilor de apă ce rourau prin el, dând iluzia șopotului cristalin, sub ramuri de tei, chipul marelui poet, filozof, luceafăr solitar, scânteie la înălțimea unde planează.</p>
<p>Pe vițele-i negre de păr, coroana-i arde, pare; venea,, plutind în adevăr, scăldat în foc de soare. Din negru giulgiu se desfășor marmoreele brațe, el vine trist și gânditor, și palid e la față; dar ochii mari și minunați, lucesc adânc, chimeric, ca două patimi fără saț, și pline de-ntuneric. „Noapte în sală; lumina scaldă ștena, portretul poetului, ramurile de tei pe care stau aninate versuri de-ale lui. Rar și cadențat, în tăcerea adâncă, răsună vocea lui Radu ; privirea și gestu-i arată pe poet :</p>
<p>Icoana stelei ce-a perit,</p>
<p>Încet pe cer se suie.</p> 
<p>Era, pe când nu s-a zărit,</p> 
<p>Azi o vedem, și nu e !</p>
<p>Eminescu poet, filozof, cugetător, ziarist, mare politician de principii, de convingeri, aprig naționalist, adânc credincios, apare rând pe rând, gigantic, scânteietor de lumină, în feluritele lui manifestări. O voce dulce, clară, argintie, întovărășită de pian, cântă : „Vino-ncodrul, la izvorul“, „Somnoroase păsărele“, „Singurătate”, „De-or trece anii”, „S-a dus amorul” ș. a. Muzicante sunt două artiste : una diletantă și bună pianistă din localitate, alta artistă de forță din București.</p>
<p>Apare Olga, salutând pe poet cu versurile : „Lui Eminescu”, de Vlăhuță. Maiorul literat G., urmează cu poezii filozofice și naționaliste. Alte cânturi. La urmă, Olga recită seninul clasic al „Luceafărului” și câteva versuri din „Epigonii”: „Rămâneți dară cu bine, sfinte firi vizionare.,.”</p>
<p>Când încetă, Georgescu, strălucitor de tinerețe, frumos ca un crin, îi oferi un buchet de fiori. Olga îi mulțumi, privind prietenos în ochii lui adânc de mari, de frumoși. După Radu, pentru dânsul avea o deosebită considerație; se cultiva singur, avea stofă în el, ideal și dor de muncă, era prieten nedespărțit lui Christescu, și el, cu aceeași stofă și seriozitate.</p>

	<p>***</p>
	
<p>A doua zi dimineața, ușa se deschise la clasa Olgăi. Radu trist, în negru, pășea pentru întâia oară pragul acelei clase : „Voiești să contribui cu ceva, la coroana lui Georgescu? întrebă trist, întinzându-i lista. —Care Georgescu? replică Olga căutând cu gândul, necunoscutul de care i se vorbea.</p>
<p>— Cum, nu știi ? întrebă el mirat, căutând să micșoreze gravitatea știrii ce-i aducea : bietul Georgescu, tovarășul nostru de luptă... s-a dus... e mort !</p>
<p>Olga îl privea înfiorată ; nu-i venea să creadă urechilor, tânărul acela, atât de modest, de frumos, în ochii căruia privise cu o seară înainte, mort ? ! Spera încă într-o greșeală a auzului, înțelesese poate rău... Tristețea lui Radu, haina lui neagră, lista pe care citi clar : „Zamfir Georgescu,” o încredințară. Subscrise zece lei.</p>
<p>— Cum s-a întâmplat ? întrebă, tristă la rându-i.</p>
<p>— Aseară, cu câteva clipe înainte de a se fi lăsat cortina, se simți rău. Modest, delicat cum era, n-a voit să ceară un doctor din sală, nici chiar să înștiințeze pe unul din noi, să ia pe Christescu cu dânsul. Coborî repede scara teatrului, se așeză în trăsura ce staționa, zicând birjarului : „mână !“ Probabil, la o farmacie. Îl lovi o curgere de sânge pe gură; căzând cu capul pe spate, sângele năvălind din piept și recurgând îndărăt, prin poziția rea a capului, îl înăduși. Muri pe mâinile doctorilor, când îl coborau din trăsură, la spital. Săracul ! Ce prieten, ce tovarăș de ideal am pierdut în el ! Voia să-și dea demisia, să se înapoieze aici, la o bancă particulară, dacă n-ar fi fost readus, să urmărim împreună, activitatea începută. Pe cât de entuziast, pe atât de modest! mai zise Radu cu ochii înecați în lacrimi.</p>
<p>După școală —cursurile de vară țin numai dimineața — Olga culese toți trandafirii din grădină. În trăsură închisă, intra pentru întâia oră, într-o morgă. Nu mai fusese la un mort, de la moartea mamei ei. Când îl văzu rece, nemișcat, cu tălpile picioarelor în sus, cu ochii întredeschiși, dar tot frumos, își simți nervii zguduiți, ființa întreagă cutremurată, înflorată de cumplitatea acelei puteri uriașe, în mâinile căreia omul este o jucărie! Îi aprinse o făclie la cap, îi presură trandafiri pe piept, pe brațe, peste tot corpul, pe marmura albă, care contrasta amar cu haina lui neagră; depuse la picioare, buchetul ce-i oferise seara. Îl privea mereu, simțind vâjâitor în auzu-i înfioratcuvântele poetului:</p>
<p>Cum pier mișeii</p>
<p>Dacă pier cei buni, așa ?</p>
<p>Era copilul mai mare, al unei familii de oameni foarte cumsecade, din Prahova. El îngrijea de mama văduvă și de 8 frați. Christescu, nebun, zdrobit de durere, plângea ca un copil, îngriji de tot ; Radu îl ajuta. În geamantanul cu care sosise în ajun, îi găsiră 25o lei, leafa lui ; se trimise familiei, ca și corpul transportat la gară, în plânsul orașului întreg.</p>

	<p>***</p>
	
<p>Venind de la morgă, Olga intră la Paula, căutând să uite funebra priveliște. Îi ajută la alesul florilor de trandafir, pentru dulceață. În drum spre casă, simțea cum golul morții o apasă încă, cum avea să plutească în singurătatea locuinței ei.</p>
<p>— A venit de mult, coconașul ! Zise Casandra. Un zâmbet de mulțumire lumină chipul Olgăi ; viața avea să urmeze morții. Cât de mult simți în acea clipă, puterea tovărășiei ! Intră. Cineva în negru, era culcat peste masă, rezemat de scaun. Se cutremură din nou. I se păru ca revede în altă formă, imagina celui de la morgă, într-atât de covârșitoare este înrăurirea morții !</p>
<p>Într-un pas fu lângă el, îi ascultă respirația. „Doarme !“ își zise liniștită, revenind ca dintre morminte. Alături o foaie, rândurile lui :</p>
<p>In camera Olgăi. Cum de pe-nțeles îmi vorbesc toate lucrurile ! Mă simt atât de bine, lângă ele ! Ce cuib poetic ! Liniște, ordine, bun gust, totul respiră țesătura de artist a păsăricei lui. Pe masă zăresc sigiliul-mână, a cărei întipărire au văzut-o pe cea dintâi scrisoare; o păstrez cu sfințenie. Tare-s obosit ! Astă noapte n-am dormit nicio oră, am veghiat cu Cristescu, amicul pierdut ! Fie-i țerna ușoară !</p>
<p>Te-ai dus să-l vezi, ce suflet pios ai ! Uite, și natura îl plânge !</p>
<p>Văzut-ai pe pieptul lui un buchet de flori la fel cu cel ce-ai primit aseară ? Era de la prietena lui din copilărie,.. Venise aseară pentru concert. Cum mai plângea 1 Se învinovățea de moartea Iui, prin amintirile zdrobitoare ce zicea, i-ar fi redeșteptat ea le A și plecat dimineața aceasta 1</p>
<p>Acum înțelese Olga : Nedormit, extrem de obosit după alergătura pentru serbări, zbuciumat de durere, înrăurit de ploaia de afară, așteptând, Radu adormise scriind. Își luă lucrul, se așeză alături; trecu o oră. Casandra intrând cu un vas de flori, îl scăpă jos; sfărâmătura lui nu-l deșteptă. Olga îl văzu tremurând, oftând, respirând repede; teama o cuprinde : se moare atât de ușor! înfiorată, îl strigă în șoaptă. Radu! Radu! Deschise ochii, o privi, se sculă jenat, căută să se scuze. Nu ți-e bine, îi șoptește Olga duios, înfiorată ; uite, te-a reluat tremurul! Îl rugă să se lase pe canapea, îl înveli cu o blană, îi prepară ceai, îi fricționă cu colonie fruntea largă, inteligentă, frumoasă, trimise după doctor. Ce-i păsa de reputația ei, când era în joc sanătatea lui ! Radu se simți mai bine; tremurul îl lasase, răceala de gheață de pe mâini și frunte, dispăru. O rugă stăruitor să întoarcă doctorul.</p>
<p>Culcat pe canapea, o privea duios, îi ținea mâinile într-ale lui, îi vorbea blând : „Olga, dragă Olga, spune-mi nu mai este rezervă în sentimentul tău? Când nu va mai fi? Nu soție, nu amica, copilul meu ai să fii, fetița mea neprețuită !“.</p>
<p>Puneau la cale viitorul: studiile în Germania; împreună, orice domeniu. La întoarcere, căsuță modestă, cu grădină, flori și copaci. De ar putea s-o cumpere pe aceasta ! Aici rămâneau amintirile lor cele mai frumoase ! Se vindea, cu zece mii lei ; râdeau: zece mii de lei, era o avere pentru dânșii ! Nu, vor găsi o alta; «omul sfințește locul»; vor face frumos și acolo. Trai cumpătat, lucrul în tovărășie ; vara, vacanțele, la munte. Cândva, târziu, când vor sta mai bine, vor călători ; vor ajuta pe părinți ; vor fi fericiți, strâns uniți, totdeauna! Totdeauna !</p>
<p>- Unde-ai să petreci vacanța aceasta, dragă Olga?</p>
<p>— Undeva la munte, la mănăstiri. Ca să-ți mărturisesc drept, mai bucuros m-aș duce într-o localitate străină, care îmi convine minunat ; e o admirabilă stație de vară, cu o viață ideală pentru intelectualul obosit de lucru, doritor de brad, de liniște, de viață comodă și ieftină, cum și de distracții inteligente.</p>
<p>— Care ?</p>
<p>— Wörishofen ; l-am vizitat în treacăt, altă dată și-am rămas pe deplin mulțumită.</p>
<p>- Să te duci neapărat, dacă acolo te găsești bine !</p>
<p>— Viața extrem de simplă, lipsită de conveniențe, de lux, convine și celor mai modeste pungi. Stațiunea e un fel de sat -orășel. La distanță de cinci minute cu piciorul, păduri de brad ; când te crezi mai adâncit în ea, pădurea se pierde, făcând loc priveliștii luminoase a câmpiei, cu lanuri de orz și ovăz, maci roșii, cu iarbă pletoasă, cu flori pănă la genunchi, cu pârâiașe, în care Wörishofenenii locali și ocazionali, își răcoresc igienic piciorul, purtat gol, numai în sandale. Majoritatea lor fac băi reci, 20 bani, una. Doamnele se poartă și pe stradă într-o robă simplă, subțire sau groasă, după temperatura de afară; nici cea mai mică idee de lux (în afară de foarte puține excepții); adio corset, pălărie, mănuși, colțuni și toate migălelele costisitoare și obositoare ale toaletei noastre, pretențioasă oriunde la noi, chiar la mănăstiri! Îndată după prânz, toată lumea se duce cu hamacul, sa doarmă în pădure, în diseara se răsfață pe câmpii ; de la 8 —10 seara, găsești teatru bun de vară, cu 70 bani locul, de la ora 10 înainte, totul e închis, pensioanele tăcute, lumea culcată.</p>
<p>— Și cât te costă lunar?</p>
<p>— Pe mine, vegetariană, 100 lei, masa și casa, în pensiune ; ceilalți trăiesc de la 120 lei în sus; cu 100, te găsești foarte bine.</p>
<p>— Drumul pănă acolo?</p>
<p>— Foarte ieftin ! De la Pesta înainte, mergi de tot comod în clasa III-a; de altfel chiar pănă acolo sunt și vagoane aparte pentru doamne. În total cu 400 lei poți trăi la Wörishofen toată vacanța, făcând excursii și având distracții. Ce pacat că n-avem în țară, un stabilament ca acela! S-ar putea înființa ușor, cred, n-ar costa mult! Apropierea orașului Piatra N. bună-oară, ar oferi și distracții !</p>
<p>— Să te duci, dragă Olga !</p>
<p>— Mai am și un scop, plecând departe. Am da răgaz lumii să ne mai uite ! Dar Radu ce se va face ?</p>
<p>— Mă duc pentru a treia oară, la Techirghiol! și cu asta, basta ! Tăcură. Radu reluă: Așa dar, dragă Olga, atât ne mai vedem? Cum voi simți de puternic, dorul depărtării! Voi găsi însă mângâiere, în binele tău ; ne vom scrie des ! Cât de anevoie va trece timpul ! Două luni ! 60 zile să nu te văd, să nu te-aud !...</p>
<p>— Dacă crezi.., nu mă duc !</p>
<p>— Nu ! Nu! Ești deprinsă să fugi din oraș vara ; apoi și eu la Techirghiol... tot am fi departe...</p>
<p>— Da; îmi place nespus vara, să mă găsesc în natură, mai ales acolo unde pot scapa de conveniențe și de rigurozitatea îmbrăcămintei.</p>
<p>— Îmi dai voie să vin mai des, intervalul acesta ? Azi e 1 Iunie, pe la 20, pleci...! Țin prea mult să te apăr de răutatea lumii, dar când nu-mi voi mai putea stăpâni dorul, să vin?</p>
<p>— Chiar de ar fi să nu vii, lumea tot nu va crede, tot voi fi vorbită...; când vei dori, să vii !</p>
<p>— Știi bine, dragă amică, interesați sau nu, răutăcioși sau binevoitori, toată lumea judecă pasul nostru prin prisma comună, cu altecuvânte, noi pe toată lumea o avem contra noastră. Depărtarea.., nu te va depărta oare?</p>
<p>— Pe mine, Radule?! răspunse ea surprinsă. Nu! Îți mărturisesc însă : ducându-mă atât de departe, voiesc să-ți dau încă timp să cugeți, să-ți analizezi simțirea mai rece, mai neînrâurit ; mi-e teamă de temperamentul tău pasionat. Nu uita Radule: dacă peste câțiva ani, aș ghici c-o altă are gândurile, afecțiunea ce-mi dai azi, aș rămânea atât de lovită, că firul vieții mi s-ar curma de sine...! Astfel privesc căsătoria. În aceste două luni, poți încă gândi serios, poți reveni, te-aș privi liber de orice datorie ; fiind departe unul de altul, nu voi da lumii mijlocul să bârfească asupră-mi. Lucrul nu s-ar putea însă mai târziu...; fiind singurul domn care-mi intri în casă, o rupere a prinsoarei ar da pas răutății, calomniei... aș prefera să mor, de ât să primesc o asemenea ofensă !</p>
<p>Cât Olga vorbise, Radu își rezemase capul de masă, ascuns în mâni, ascultând-o! Când ea încetă, îl ridică. Era palid ca ceara. Vorbi încet și trist ; ah, Olga ! E ca și cum ai smulge coaja de pe o rană ; ai vârî în ea un corp ascuțit, ai sfredeli, ai adânci... Par dar, un hoinar al sentimentului! Nu mă cunoști . . . Vezi, azi mi-ar fi cu neputință să mă mai poată cuceri altceva, decât simțirea înaltă și inteligența luminoasă ! Răutate, ușurință, calcul, senzualism, am cunoscut; idealism de simțire, de cugetare, nu.., pănă azi! Cel mai mare vrăjmaș al meu, n-a fost pasiunea, ci sentimentul de cumplită izolare care m-a stăpânit până te-am întâlnit.. ., pănă ai lăsat în mâna mea onoarea, fericirea, viața ta ! Da, Olga ! Astăzi nu mai sunt pribeagul solitar ! O minte înțelegătoare m-a pătruns... mi-a dat liniștea de care aveam atâta nevoie ! Știi cum sunt azi ? Mai tare ca marmura ! Șiretul neîntors. Îți jur: prefer și eu să mor, un glonț să-mi zboare creierii, de cât să las dezamăgire acolo, unde îmi pun toată speranța. Împreună merge-vom până-n pânzele albe, dacă se va cere.</p>
<p>Mă întrebai odată ce-aș fi simțit eu față de nenorocirea Haniei ? întâi, un sentiment de milă ; aș fi auzit cum se sfarmă în suflet ceva sonor, ceva din imperfecția omenească... și... aș fi iubit-o mai curat, mai adânc, aș fi iubit-o pentru ea !</p>
<p>— Ai fi iubit-o! sentimentul acela ar fi fost însă mai mult milă decât iubire !</p>
<p>— Nu ! Când ți-e drag cineva, în felul cum mi se lămurește astăzi iubirea, ți-e drag pentru dânsul !</p>
<p>— Un amic ? S-ar părea însă .. că nu-i același lucru...</p>
<p>— Pentru cei ce caută și nu iubesc decât formă, da ; pentru mine, ființa năuntrică a omului, stă mai presus decât cea din afară. Hania nu s-ar fi putut îndepărta de inima mea, decât numai dac-ar fi devenit rea, ipocrită, invidioasă. Nu, Olga dragă, ori de unde mi-ai întreba sinceritatea, vei căpăta de pretutindeni, același răspuns : Radu nu șovăie, iubirea lui e nețărmurită ; divină, ca ființa care i-a insuflat-o ! Olga nu are motiv să fie niciun moment neliniștită !</p>
<p>Cerul fiind înourat, în cameră se întunecase puțin ; candela lumina.</p>
<p>— Ce bine mi-i aci ? N-aș vrea să mai plec ! Când va veni și timpul acela ?</p>
<p>— Să ne rugăm, Radule, îi șopti Olga, vrei? Să ne rugăm și pentru Georgescu. Amândoi îngenuchiară unul lângă altul, ca doi copii. Radu se ridică intâi, întinzându-i mâna. Sub palida pâlpâire a candelei, o privi lung, duios, o atrase puțin spre dânsul, sărutând-o pe frunte.</p>
<p>Din ziua aceea, Olga schimbă ceva în ruga ei de seară ; acolo unde șoptea „fă-mă Doamne, să iubesc binele, adevărul, dreptatea”, începu să zică: „fă-ne Doamne, să iubim binele, adevărul, dreptatea, să urâm răul, minciuna, strâmbătatea, s-ajungem pe culmile cele mai înțelepte ale vieții omenești.</p>
<p>2 Iunie</p>
<p>Iubită Olga,</p>
<p>M-am deșteptat aproape restabilit. În afară de oarecare fierbințeală și greutate de stomac, aș putea zice, sunt bine.</p>
<ab>1) Roman de Sinckiewlcz. Eroina, o frumusețe de înger, desfigurată, de vărsat.</ab>
<p>Ce bună și plină de atențiune ai fost ! Poate astăzi păzeam patul, fără ajutorul dat. Îți mulțumesc. Îngrijirea șicuvântele duioase ce mi-ai spus ieri, au să mă înfioare totdeauna ! Am ajuns clipa aceea sublimă: nu mai pot trăi fără ființa care mă învață să iubesc viața ! De scriu, de prânzesc, de mă culc, o imagine dragă plutește în jurul meu. Îmi adâncesc sufletul în contemplarea ei, sorb rost minții și inimii, din comoara gândurilor ei ! Mândru ideal, mă fălesc cu tine !</p>
<p>Gândurile-mi curg moi și luminoase, ca stropii de ploaie ce picură pe fereastră. Treceam într-o seară prin fața unei case venerate, casa părintească a Olgăi. Albă, în fața lunii, își spoveduia pare, trecutul îndepărtat... Odată, pe când Olga era „prințesă”, când din nimic își plămădea puternica-i natură, răsunase acolo fericire și murmur de copii.</p>
<p>Văd printre ani: o dimineață de Iunie ; aerul parfumat de crini și de tei. O trăsură se oprește la poartă ; gălăgie mare în toată casa. Ușile se deschid furtunos, servitorii se bucură, un băiețel drăguț, strigă cât îl ia gura, în dreptul unei ferestre „Mamă, a venit Olga!” Ea coborâse de mult din trăsură ; îmbrățișările erau încetate. În luarea aminte a tuturor din casă, mica prințesă vorbește de „Domnul“ care știe atât de multă carte, care nu seamănă cu cei aspri și pun numai note mici și pedepsesc sever, zburdâlnăcii nevinovate. Toată ziua prințesă și cu Rem au făcut nebunii, au vizitat împreună grădinele, pivnița, locuința lui Corbică ; Rem, grav, cu aere de mare informator, arată Olgăi schimbările ce a suferit curtea și dinții căzuți de bătrânețe din gura lui Corbu.</p>
<p>E seară. Mama șade între copii; clipa aceasta îi răscumpără durerile. Inspirată de vagul mulțumirii înduioșate, îi privește pe rând ; copiii tac, simt pare și ei toată sfințenia clipei. Ușa se deschide, o figură frumoasă, dar serioasă, atrage atenția asupra-i. E tata. Tatăl copiilor dragi, care-i sar pe umeri, pe gât, îi caută ciocolata în buzunar. Alegându-și dintre toți, pe noul venit, îl așează pe genunchi, îl sărută, îl mângâie, îl strânge la pieptu-i protector..., într-o singură clipă, îl învăluiește într-o mare nețărmuită de dragoste...</p>
<p>Oh amintiri ! Negrăită vie puterea ! În spațiul unei clipe, sufletul îmbrățișează un haos de simțiri.</p>
<p>6 Iunie. Eram, sunt vreo două seri de atunci, la Christescu. Citeam un ziar. El vorbea cu noul contabil de la bancă, despre serbările din urmă. Îl aud deoată : Cum admira bietul Georgescu, pe D-ra Grigoriu ! Adesea spunea : ființe ca dânsa nu se întâlnesc des ! O admir cât e de energică și cum se devotează scopurilor frumoase !“ Discuția lunecă pe firul trist al amintirii, altecuvânte pentru Olga n-au mai venit, cele auzite mi-au umplut sufletul de mulțumire și amândoi convorbitorii mi-au devenit mai dragi. Citesc mereu „Corina“. Am ajuns acolo unde ea își destăinuiește trecutul lui Nelvill, amarul de a nu fi fost înțeleasă de cei din jurul ei. Sărmană ființă ! Fac apropieri... și-mi e mai prețuită. Ce inteligență fulgerător de năprasnică, autoarea ei! La fie ce pas, scoici de sidef, rubinuri, mărgărintare ! Sclipiri, parfumuri, culori, mai vii, mai luminoase, te uimesc, te obosesc. Unde mai poți grămădi atâta cugetare cât a eișit din capul acesta de femeie ! ?</p>
<p>Femeile ? Au un viitor intelectual strălucit! În cugetarea lor găsești calități de acele care scapă bărbaților. Finețe, neprevăzut, bun simț... De ce vă lipsește încrederea? De frica ridiculizării? Scrieți sub pseudonime, până vă impuneți, dragostea noastră de consecvență, vă va apăra.</p>
<p>Olga, noi vom trăi ca adevărați intelectuali. În marginea puterilor, vom cultiva amândoi adevărul. Ne vom pasiona de comorile lui. Vom cugeta împreună, vom scrie împreună, vom fi frați de ideal prin el, ne vom iubi, cum nu s-au vrut încă două suflete pe pământ! La masa de lucru, adânciți în probleme grele, la fereastră, urmărind visurile noastre, ori rouă lasată de ploaie pe firele de iarbă, pe banca singuratică sub razele lunii, gândurile noastre se vor îmbrățișa cu patimă, își vor șopti tinerețea lor, ne vor încălzi de-a pururi, suflet drag ! Iubirea noastră nu e și nu poate fi banală. Nu vom simți niciodată alături, lipsa subiectului de convorbire, nevoia de a căuta o societate străină, ca să ne distrăm. Nu vom fi ca acei soți care nu se plimbă niciodată împreună. După cum ți-e drag să stai cât mai mult, în tovărășia prietenului, astfel ne va fi și nouă.</p>
<p>Mintea e o comoară fără fund ; nu sărăcește decât pentru cei ce n-o iubesc ; noi vom iubi-o, vom cultiva naturalul în sufletul nostru. Nevoie de lux nu vom simți, nici gusturi fiștichii. Vom trăi departe de lume, fericiți.</p>
<p>Plimbându-mă singur pe câmp, pe țărmul apei, prin loziile de pe lângă ea, mă gândesc adesea cum de mai nobilă e iubirea când o izolezi de lume. Olga îmi plutește atunci mai sus, vocea îi e mai dulce, privirea mai duioasă !</p>
<p>Radu.</p>
<p>10 Iunie.</p>
<p>Iubită Olga,</p>
<p>Din mijlocul unei vieți spionate și contrazise la fiecare pas, când toate amicițiile s-au răcit, când fețele zâmbitoare de altădată, mă săgetează acum cu vrăjmășia lor, când adorata Olga îmi ține loc de tată și de mamă, de soră, de frate și de prieten, cules-am o clipă de bucurie ! o expertiză într-o moștenire, mi-a asigurat în parte, o lună de băi la Techirghiol. Fost-am la Mircești ; retrăii momentele sfinte de astă iarnă. Prin Alexandri ne-am cunoscut, Eminescu ni-a apropiat; ce nuni măreți avut-am !</p>
<p>Corina începe să fie nenorocită ; ce tristă soartă, pentru atâta avuție de suflet ! Părăsește Anglia, să ducă în mormântul din Florența, toată ofensa sincerității și durerea dezamăgirii ! Îl disprețuiesc pe Nelvill cu toată superioritatea lui, nu căuta în căsnicie decât recrearea simțurilor. Ce fericită ar fi fost Corina, dacă Oswald ar fi iubit-o din înalta plăcere de a fi aflat în ea, complimentul gândurilor lui ! Dar el nu s-a putui ridica până la această înălțime; ea nu s-a putut coborî la sacrificiul iubirii de soră, ca să îndure nefericirea ! Sărmana ființă, apucă drumul Golgotei!</p>
<p>...Eartă-mă, nu-ți pot seri mai mult! De câte ori termin scrisorile, simt adânca părerc de reu că rup puntea pe care gândurile mele se duc în unicul azil, unde sunt primite cu dragoste adevărată.</p>
<p>Radu</p>
<p>Iunie 1909.</p>
<p>Prietene drag,</p>
<p>Îmi lămuream de mult viața amară ce guști ; cum mă doare ! Conștiința mă mustră: sunt cauza ei! O, da! Voi fi lui Radu mamă, frate și amic! Mă leagă de el și prin recunoștință.</p>
<p>Fui făptura lipsită de toate aceste ființe ; tot ce-aș fi dat lor, păstrat-am în sufletul meu pentr-un singur om. Simpatia care mă leagă de Radu, izvori din tot ce poate fi mai superior în om; ea înseși, nu-mi cucerește ființa, decât pe încetul. Ca și călătorul care, atras de priveliști minunate, suie anevoie culme după culme, pipăind terenul, ca și izvorul care, croindu-și drum prin locuri străine și-l sapă pe încetul: val după val țâșnește, ci câte au să vie să-i umple abizul, să-l întregească în noua-i albie, sentimentul iubirii își face pe nesimțite cale, în ființa mea... E iubirea în care cred ; spre țermurile ei, mă -n-drept. Pe fie ce zi, respectul mă-ncătușă tot mai mult de Radu. Nu tânărul de 24 ani pare să fie lângă mine, dar un înțelept; nu știu ce mă oprește să scutur în fața lui, bruma de pe floarea sufletului meu. Corbică, Rem, prințesa Olga... Tempi passatti..., tempi felici ! Cam așa a fost, mai puțin îmbrățișarea tatei... Așa ar fi să fie și în jurul lui Radu..., mă doare !</p>
<p>O Radule, n-am să uit niciodată, că ești părăsit pentr-un ideal! Mircești? Limpede de răcoros, șopotul de unde luat-ai din apa vieții și mi-ai dat să beau!</p>
<p>Domnișoara... nu l-a iubit pe Georgescu! Nu, Radule, aceasta nu e iubire! Te temi să nu fi omorât pe cineva prin emoțiuni zdrobitoare și... după zbuciumul clipei întâi, pleci ? Ușoară mângâiere ! Pe mine nu m-ar fi luat nimeni de lângă el. În fața morții, conveniențe, nimicuri omenești, dispar ! Mi-ar fi fost sfânt adevărul ! Aș fi rămas lângă el, să îngrijesc de tot ce se cerea, eu, nu alții! Aș fi așteptat pe nemângâiații lui părinți, să le strecor zare de mângâiere, să îngrijesc de ei, dacă pentru el n-am făcut nimic.</p>
<p>În momentul din urmă, când imensitatea s-ar fi așternut între ei și mine, un glonț m-ar fi apropiat ! Din dragoste, de l-aș fi iubit, din remușcare, de-aș fi fost vinovată ! Iar dacă părinții ar fi rămas săraci, nu—nu l-aș fi urmat! Mi-aș fi impus jertfa să trăiesc ! Să trăiesc pentru ei, în dragul lui, în amintirea lui! Nimeni n-ar fi zărit altă haină pe mine, decât zăbranicul negru. În taină i-aș fi rămas totdeauna, totdeauna logodnică ! Cu el, cu amintirea lui, aș fi sărbătorit zile mai alese, aș fi trăit pe celelalte.</p>
<p>Nu, Radule, nu suntcuvânte; așa gândesc, așa simt. Sunt fire nenorocită.</p>
<p>În urma vizitei trecute, găsii în bibliotecă cărți, flori și bomboane. Te-ai lipsit de „L-Aiglon“ pentru mine? Lucram la gherghef și n-am prins de știre când le-ai strecurat. Mulțumesc din suflet...; e tot ce doresc să-mi rămână de la Radu, până peste 3—4 ani... Nu, să lăsăm pentru alte timpuri, astfel de surprize; te rog blând și... sper să nu te superi?</p>
<p>Îmi achit promisiunea, trimițându-ți din timp în timp, pagini din ziarul meu de odinioară.</p>
<p>Olga.</p>
<p>19 Iunie</p>
<p>Sfântă Olga,</p>
<p>E dimineață, pasările cântă, Cerul e senin. Gândurile-mi tresaltă de mulțumire : vedea voi astăzi pe Olga ? Putea-ii-voi vorbi ? De la păienjenișul care-și flutură sclipirile în aer, pănă la văpaia ce urcă a lene pe înălțimile albastre, totul îmi pare calm, sigur de viitor. Liniște se așterne peste suflet, valurile gigantice ale pasiunii se ascund ; ușoară încrețire, blândă adiere mai tremură deasupra. De sub fruntea senină, ochii își între-deschid perdelele, pătrund cu adâncul privirilor lor icoana adorată. Ceva cald și plăcut năvălește la inimă ; din noaptea înstelată a închipuirii, culeg farmecul frumosului, împodobesc cu dânsul pe cine mi-e drag și merită cea mai eternă între iubiri.</p>
<p>Pe luciul condeiului,—amintire din Nisa, ce mi-ai oferit, alunecă umbra unei rândunici. Ciripitul ei? Glasul prieteniei... Trist, mai fără speranță, îl aștepta o pasăre pribeagă, pe coasta de azur ! Târziu, peste ani, veni... veni și va rămâne pururi. Cum știu ființele simțitoare să-și oprească din zbor sclipirile sufletești cristalizându-le într-o amintire.</p>
<p>Am terminat «Corina“. De câte ori mă gândesc Ia soarta ei, îmi amintesc durerile Olgăi. Toată tristețea și melancolia care ți-au nimicit fericirea la care ai avut drept, suflet nobil, trăiesc azi în mine; de amarul lor voi lupta să te răzbun, punând în dragostea mea tot ce ai căutat-o odinioară și n-ai aflat-o. Numai atunci mă voi achita față de tine, ființă mult iubită, când te voi învălui în ce ți-e drag să te încălzească !</p>
<p>Ieri, după cina frugală, cineva drag ședea la masa de sub copacii frunzoși. În liniștea adâncă a serii, în poezia locului, citea. Ce frumoasă viață duce ! Între datorie, studiu și afecțiuni, aud cântându-se o rară melodie de înțelepciune și de independență. Am întrebat-o odată pe Olga, când sărbătorește onomastica ? Acum știu ; Am aflat din paginele  frumoase nespus de frumoase, înfiorător de triste ! </p>
<p>Suflet drag! Mă cutremur de ce ai putut suferi! Nu. Olga sfântă, n-ai fost făcută pentru mișelia și nedreptatea care înghite comunul vieții! Fire supra simțitoare, cât să fi plutit în lumea de senin ce-și picură albastrul în mintea, în inima ta. N-ai avut noroc! Un șir funebru de nenorociri, anunțate pe 7 Noembrie, aveau să zdrobească pe rând, speranța, seninul din inima cea mai aleasă. Să îmi fie dat mie, să îndrept ceea ce sfărâmă un trecut pe care-l vrăjmăsesc ? Doamne! Fă, rogu-te să trăiesc ziua fericită, când ființa mea iubită, mâna duios să-mi întindă, mulțumindu-mi pentru dragostea nețermuită cu care îi voi fi vindecat rănile trecutului! Alături de dânsa, în altar, te voi prea mări ! Ajută-mi să pot arăta părinților ei, că odorul lor nu le mai plânge ; că soarele speranței îi dezmiardă fruntea !</p>
<p>Cu cât timpul trece, cu cât o cunosc mai bine, cu atât o iubesc pe Olga pentru dînsa. Primește Olga, prinosul simțițirilor mele din fiecare clipă ; Radu pune în el ceea ce e mai sacru în ființa lui I</p>
<p>15 Iunie</p>
<p>Toată după-amiaza am citit ziarul «ei». Ca într-un caleidoscop uriaș, simt oglindindu-mi-se în suflet, amarul pe care pustiul singurătății l-a țesut în cel mai trist copil orfan. Voi toate, comori de simțiri, de minte, răsfirate de sfânta martiră a simțirii morale, scântei ce ați luminat noaptea durerii idolului meu, vă cunosc, vă iubesc, vă stropesc cu roua lacrimilor mele!</p>
<p>Să-mi dai te rog Olga și alte foi, să mă lași să le citesc, cu toată patima, să plâng, să surâd după vibrația acelor coarde, să sorb amarul tot din rana trecutului, să picur acolo balsamul vindecării, prin plânsul sufletului meu ! </p>
<p>Dacă părerea de rău că n-am cunoscut-o pe Olga de mai demult, îmi e nețermuită, nespusă îmi e ușurarea ce îmi insuflă cunoașterea acelui trecut.</p>
<p>Ce frumos scrie Olga ! Știi ce gândesc în acest moment ? Pentru ce Olga n-ar fi sora mai mare și mai însemnată a fetiței din școală ? De ce nu i-ai arătat acesteia cu cât mai frumos se poate scrie la maturitate? O, dar ceea ce cuget, va deveni curând, realitate! Olga are pentru aceasta toată chemarea. O rog să-mi dea ascultare. O rog pentru ea : tot ce o atinge, mă înfioară ; tot ce îi va aduce admirație, mă va face să tresalt de mulțumirea ei.</p>
<p>Școala îți omoară energia ! Măcar fărămiturile răslețe ale rarelor clipe de răgaz, de cugetare, încheagă în opera ce ești menită să clădești ! Reculege trecut și prezent ; oprește din zborul vieții clipa de inspirație magică ; călește încrederea, pune-o în serviciul adevărului pe care-1 prea mărești și... Olga va deveni steluța tuturor ! </p>
<p>Sunt 7'/2 ore seara. E în grădină, ori la fereastră; bătăile inimei grăbite, îmi taie pofta de scris. Voi putea să îi  înmânez scrisoarea și pachetul ? Ea știe când se poate, mă încred în înțelepciunea ei.</p>
<p>Radu</p>
<p>Paula Trandafirescu, vechea colegă de școală a Olgăi, și Seva, amândouă firi bune, sincere, sfătuiau pe Olga să grăbească căsătoria, să nu tărăgăneze. Astfel de lucruri, ziceau, nu e bine sa se prelungească! Trandafirescu îi spuse într-o zi: „de nu faci acum, nu se mai face !“Răutatea lumii e mare, el tânăr, au să-l convertească! Olga respunse zâmbind: «Îl vânez ? liber a venit, liber se va duce ! Dar nu mă neliniștesc ; fără să fiu încrezătoare în mine, am deplină siguranță în el; nu mă tem decât de împrejurări supraomenești.</p>
<p>Când Paula întâlni pe Olga, îi comunică o șoaptă care, zicea, începea să se audă pe seama ei, și dânsa o aflase în cea mai mare taină de la Seva : cineva vorbise Sevei de rău trecutul Olgăi cu Lorescu ; cine, nu știa? Seva, îmărmurită, o întrebase pe ea, dânsa îi comunica, cu condiție să nu spună nimic Sevei. Pentru moment Olga rămase neatinsă de cele ce aflase; prea îi era alb trecutul, ca să se teamă de el.— Azi chiar, răspunse Paulei, voi vorbi cu Radu despre aceasta! —Să nu faci una ca asta ! replică Paula.</p>
<p>— Dar bine, calomnia se va răspândi și tot o va auzi?</p>
<p>— Cine i-a spus Sevei, nu știu ; ea asigură însă, că înafară de persoana care i-a vorbit și de noi două, nimeni nu va ști; m-a întrebat pe mine, ca ceea ce te cunosc mai bine de pe băncile normalei.</p>
<p>— Dragă Paulă, odată ce conștiința mi-e senină, nu am să mă tem; Piatra e la doi pași de Roman, doctorul Lorescu trăește ! Probabil, șoapta de care îmi spui, este tot opera d-nei Cireșiu ; e veninoasă, dar sunt prea sus prin acest trecut, să mă poată atinge ; și apoi, de data aceasta, greși : zvonul vine cam târziu, Radu mă cunoaște, azi îi voi vorbi! Cât privește de restul societății, dacă tu ai aflat azi, ea va afla mâne, nu prin Seva, dar prin persoana care i-a vorbit ei; am încredere în oamenii cu judecată, cu bun simț! S-au împlinit doi ani de când locuiesc aici, de ce nu veni zvonul acesta mai din timp?! Când ai părăsit Piatra?! O, nu mă tem...! Paula se despărți de ea, sfătuind-o încă să nu-i spună nimic lui Radu.</p>
<p>De ceva timp el trecea în fiecare seară pe sub ferestrele Olgăi ; era mulțumit să o zărească, să-i arunce uneori, câtevacuvânte. Cel mai des ori o vedea stropind florile, ori scoțând apă din fântână. În seara aceea ea îl rugă să vină a doua zi. De data aceasta avea să-i spună că d-na Cireșiu vorbise și despre mâna ei. Neliniștit, Radu veni, cum eși de la tribunal. Olga începuse să vorbească cele auzite. Când Radu îi întelese gândul, o rugă stăruitor să-i facă plăcerea nici să mai cugete la asemenea lucruri.—Dar reluă ea, e bine să știi ce se vorbește, vom fi depărtați... ! Radu îi puse degetul Ia gură ; privirea lui rugătoare, n-o lăsă să urmeze : «Iubesc trecutul Olgăi tot atât de sacru și de înfiorător ca prezentul ! Te iubesc Olga, pentru tine însăți ! Lasă-mă te rog, să-ți pot dovedi“ Din această zi, Radu veni în fiecare după amează, toată săptămâna cât aveau să se mai găsească împreună, în oraș. Olga lucra la gherghef, el îi citea. Câte un punct din lectură le servea uneori drept problemă de discutat. Intr-o zi îl auzi : «Astăzi am mers mult, sunt obosit». — Ai pus ceva la pușculiță, pentru Techirghiol? —O, nu, a fost gratis, pentru sărăci! Olga mișcată, îi adresăcuvânte bune, îl îndemnă la astfel de acte și îi servi fructe. —N-ar fi putut ei să-mi plătească, replică el, mulțumirea ce simt în acest moment!</p>
<p>În discuțiile lor, vorbeau adesea de sfâșitul lumii. Cei care o vorbeau mai rău, era familia lui Radu,înafară de mama Iui. Bătrânul Salcie îi repetase încă odată prin alții, aceeași amenințare : o va omorî! Curtea cu jurați, spunea, îl va achita. Olga nu-i spuse lui Radu ; niciodată nu i se plângea de-ai lui. Când Radu furios, vestejea purtarea a lor lui, ea intervenea blând, îi apăra, compătimea pe tată, domolea pe fiu. Se silea din toate puterile să nu-l lase pe Radu să se îndepărteze de dragostea către familie.—Nevoile, greutățile, îl fac astfel spunea ea ; când mă va cunoaște mai bine, se va căi el însuși. Puneau la cale cum să-i ajute, să ia la dânșii pe unul din copii, să se îngrijească de ceilalți. Aproape sau departe, nu-i vom uita nici odată, zise ea. Cum lucra, își întoarse privirile către dânsul. Pe canapeaua alăturată, Radu lăsase cartea pe genunchi și își ascunsese fața în palmă. Ce ai ? îl întrebă Olga neliniștită, nu ți-e bine? Ce înseamnă lacrima aceasta ? Spune-mi te rog, ești mâhnit, ce ai ? Radu îi luă mâna, i-o sărută, i-o așeză pe inima lui, sub haină : „e lacrimă de fericire, Olga  Tu, ființă ideală, soția mea ! Viitoarea mea soție ! Ai mei le lovesc ; tu îi aperi. Iți dau otravă, te îngrijești de nevoile lor! Cum m-ar întărâta  alta, cum mi-ar fi cerut să rup legătura cu ei ! Pe tine te doare depănarea mea de dânșii, tu mă apropii !—Oricât mi-ar fi de potrivnici, rămân părinți tăi, tatăl tău, să nu uităm ! Mă mâhnește mult, nemulțumirea ce-i provoc !</p>
<p>Zilelele săptămănii trecură ca fulgerul. Radu avea să plece cu o zi înaintea Olgăi, să asiste la nunta lui Ticu,vărul său iubit, din Iași. Avea să se întoarcă prin Roman și de aici la Techirghiol; Olga însă a plecat a doua zi după el. Întâziase. așteptând biletul circular de călătorie. Venise Iunie, ajunul plecării lui. Olga prepara dulceață la bucătărie ; făcea două șerbete, unul de cireșe, altul de vișine. Radu negăsind-o sus, veni după ea. întâia oară intră în bucătărie. Se așeză pe un scaun, Casandra fiind dusă în oraș după zahăr. O ajută el să toarne șerbetul. Venind servitoarea, el trecu în cameră. Când Olga termină, a venit sus, cu amândouă șerbetele : unul e pentru Techirghiol, altul pentru Worishofen ; pe care îl vrea Tekirghiolul ?</p>
<p>— Pe cel trandafiriu, ca și iubirea lui! Respunse Radu, zâmbind fericit. Olga purta în ziua aceea o bluză albă, deschisă puțin la gât.</p>
<p>— Și Techirghiolul uite ce dăruiește Worishofenului—adăugase el—legându-i de gât un lănțișor de aur cu un medalion ; pe una din fețe cânta o fetiță din liră : „Să cânte viața toată, fericire! mai zise el.</p>
<p>Olga îi mulțumi: îmi face plăcere, Radule, că este de la tine; promite-mi însă te rog, să nu mai cheltuiești pentru mine ! Te rog...!?</p>
<p>— E inelul de logodnă, Olga! răspunse el, solemn. Astăzi, acum 24 de ani, m-am născut... Privește-l te rog, ca și cum ar veni chiar din momentul acela..,; el mă va lega de Olga, până în ultimul moment al vieții mele !</p>
<p>— Și pe mine de Radu, răspunse ea, cu vocea înecată de emoții ; cu dânsul mă vor coborî în mormânt, adăugase încet ca și cum s-ar fi înorat deodată de tristețea acelui moment.</p>
<p>Din caseta de unde îi dăruise odată un condei cu o rândunică, din Nisa, luă o cutie cu scrisori. Pe copertă și pe foi, era o admirabilă pictură viorie. Un pârâiaș curgea printr-o, câmpie, iarba din jur părea umedă de stropii lui, o punte se vedea mai departe ; pe firele de telegaf, două rândunele ; „ce cântă rândunica?' întreba una, pe cealaltă. Olga adăugă un notes bronzat de biurou și i le oferi, ca amintire de acea zi. Radu crestă pe el, cu piatra de pe inelul ce purta, data aceea și alte câteva : momentele mai frumoase de când o cunoscuse. Ea îi ceruse voie să împacheteze pentru plecare. Radu o privea trist, îi urmărea fiecare mișcare, fără să vorbească.</p>
<p>— Ești mâhnit, Radule, îi șopti ea. Uite, dacă vrei, nu mai plec ; mă duc undeva prin apropiere.</p>
<p>— Nu, nu se poate! Dar trist nu pot să nu fiu; două luni. . două luni !...</p>
<p>— Vor trece ușor, Radule, siguri unul de altul !</p>
<p>— Ușor, Olga?! ușor?! O, tu nu simți, vădit, pentru mine, ceea ce simt eu pentru tine ! Tonul amar cu care vorbise, atinse pe Olga. Da, își zise în sine, are dreptate, nu răspund iubirii lui.... așa cum s-ar cere, cum am simțit altădată...; să-mi fi omorit acel altădată puterea de simțire?— „Lasă-mi timp și încredere —reluă tare— mi-ai spus odată, Radule ! Ți-am primit cuvântul. Astăzi te rog și eu : Lasă-mi timp și încredere!</p>
<p>Reveniră asupra trecutului lor, a primei lor cunoștinți, ce a simțit unul, ce a simțit celălalt, cum se furișa treptat simpatia în sufletele lor ; își aminteau zeci de amănunte, zeci de impresii plăcute.—Ții minte, îi spunea Olga, Dumineca Floriilor ? Fuseși în Ajun seara la balul crucei roșii...</p>
<p>— Cu speranța să te întâlnesc, întrerupse Radu, și când colo... nu erai... I</p>
<p>— Întorceam în casa părinților tăi, vizita Vioricăi: la plecare, m-ai condus cu cealaltă soră, Florica, abia venită de la școală. Ne-am urcat pe movilița din grădina mare ; vorbeam despre literatură germană.</p>
<p>— Îți amintești? întrebă Radu, fericit.</p>
<p>— Îmi amintesc perfect, toate întâlnirile pe stradă, la conferințe, felul cum mă priveai, cum te purtai. Analizam acasă simpatia ta...</p>
<p>— Și atunci te-ai schimbat... Începuseși să fii mai rece, să te ferești de mine, să vii mai târziu la cerc... o, sufeream ! Radu părea altul. O atrase la piept, îi mângâie părul, fruntea, îi sărută ochii. Olga! Olguțule dragi Șopti pasionat. Ce amintire de nețermuită plăcere deșteptă Olgăi, felul cum o numise el: „Olguțu, Olguțule drag? Ceva depărtat, nespus de dulce, de plăcut, de sfânt, îi resuna în acestecuvânte. Cine o numise astfel ? A, tatăl ei ! I se păruse de odată că s-ar fi aflat la pieptul lui, că prin șuvițele părului lui, își petrecea ea degetele... Privi spre el... Radu era acolo, nu tatăl ei, Radu, viitorul ei soț! Se rușină. Ea, la pieptul unui domn! Voi să se retragă. Radu o strânse mai pătimaș, chemând-o dulce pe nume, pierdut în beția clipei care îi apropia pentru întâia oară. „Olga ! îi șopti el încet, lasă să vină între noi apropierea aceea peste care și mormântul nu ar mai putea trece ! Să ne fim mai apropiați, mai cu neputință de despărțiți! Voi aștepta mai fără teamă, întoarcerea ta!“ Ea se deprinse ușor, șoptindu-i i peste umăr : nu, Radule, fii fără teamă ! Dacă tu ești nestrămutat în convingerile, în sentimentul tău, de mine nu te îndoi! Sunt stânca de care zadarnic valul se izbește ; el trece, ea rămâne! Gândește-te : de nu mi-ai fi drag, ai afla astăzi aici, unde ești ? Logodnicul meu? Te-aș putea privi cu fruntea curată, senină, înfruntând mândru prejudicii și calomnii? Vezi, tăria noastră față de lume stă în conștiința noastră, în respectul nețermuit al unuia pentru altul ! Tăria aceasta ne va susține pănă la capătul drumului pe care am apucat. În țara lui ori în țară străină, individualitatea omului rămâne aceeași : cel conștient de sine, nu uită că el, individ, reprezintă acolo, nația lui. Fata conștientă de demnitatea ei, nu  se teme de nimic. Un singur fel de, teamă am : să nu fiu victima vreunui accident de tren ! Altădată, când plecam la drumuri lungi, când treceam pe sub schele sau lucrări de clădiri, doream o piatră, o lovitură care să fi încheiat cu mine. Astăzi... Sunt însetată și cu clipe dulci de zile senine! Voi fi deosebit de precaută, gândind că viața mea e necesară poate alteia...</p>
<p>Pe când Olga vorbea, figura lui Radu se umbri; tristeța îi plutea în ochi : „Ce înțelept vorbești ! iarta-mă dacă m-am îndoit o clipă de viitor, dacă am materializat cu gândul, ceea ce se cere să rămână sfânt între noi ! Mă ierți ? Doamne, când te gândești, alte fete, mame, înlesnesc astfel de ocazii., și tu! Ce sfântă ești ! Îi sărută mâna. Spune-mi, mă ierți? Nai să gândești prea urit de Radu?</p>
<p>Cu o condiție : să-mi dai încrederea pe care ți-o dau eu acum! Vezi, spuneam într-o zi Paulei: Nu încrederea în neînsemnata-mi ființă, îmi insuflă liniștea, ci siguranța într-însul ; ea face să nu mă tem că răutatea omenească îmi va fura fericirea...</p>
<p>— Cum mă faci atât de fericit, Olga! Mi-ai dat liniștea de care aveam nevoie în aceste 60 de zile! Privește, sunt mândru, potolit ! Du-te cu bine, Olga ! Caută-ți de sănătate, dă-i toată atenția posibilă, ca unei comori a lui Radu, ca însăși vieții lui ! Acum, când ne-am scăldat sufletele încă o dată unul în celălalt, nu voi mai purta grija depărtării, decât ca dor și ca dorință să te știu bine ! Liniștea aromată ce s-a revărsat acum peste sufletele noastre, le va stăpâni, până ne vom revedea. Să ne rugăm, Olga ? Vrei ? Îi șopti la ureche.</p>
<p> — O, da !</p>
<p>Alăturați, cu capul rezemat pe umărul ei, cu mâinele împreunate, cerură binecuvântarea Cerului.</p>
</div>
<div type="chapter" n="5">
<head>CAPITOLUL V</head>
<p>Olga a simțiț o nespusă mulțumire, când a dat peste viața patriarhală din Wbrishofen, peste aerul alpin, peste pădurile mici, artificiale de brazi, peste câmpiile cu șopote, peste lanurile cu maci roșii. Găzdui în pensiune, cu trei lei pe zi: masa, casa și serviciul. Dimineața după baia rece, înconjura păduricea, unde veverițele vin pe genunchii trecătorului, să ia nuci și alune; se așeza pe o bancă din poala de pădure ce ducea spre câmp deschis, unde vinul legăna lanurile de orz, de ovăz, cu albăstrele și maci roșii. Citea. Scopul lui Radu și al ei fiind să urmeze studiile în Germania, începu să recapituleze gramatica acestei limbi. După prânz își lucra albituri în hamac, într-un colț retras din pădure, se gândea la Radu, la viitorul lor. Depărtată de țară, retrăia viața ei singuratică de altădată, golul sufletesc ce-l simțise până-l întâlnise pe Radu. Îl dorea ; simțea toată puterea binefăcătoare a tovărășiei unui om, tot prețul iubirii lui Radu ; și-l simți mai drag, mai apropiat ; îi era dor de sufletul lui frumos, de gândurile lui luminoase. Îi scrisese la Techirghiol, de cum ajunse la Worishofen.</p>
<p>În spre seară, când liniștea amurgului se lăsa pe câmpie, liniștea sfântă, care prevestește resăritul stelelor, când pâlcuri, pâlcuri, vizitatorii se răsfirau spre șopolul de la moară, pentru plimbarea de două secunde, prin apa rece, ea urca cărăruia dintre hugeagul de brazi ; acolo unde pădurea se îmbina cu câmpia, la crucea neagră, de pe care Christ domina pădurea și singurătatea — planând deasupra omului și a naturii — îngenuchea ; depunea flori, se ruga Creatorului să-i îndrume pe ea și pe Radu spre lumea binelui, a adevărului și a frumosului. Clopotele răsunau câteodată ; i se părea ca și cum s-ar fi găsit într-un altar nemărginit; accentele clopotelor înălțau rugăciunea ei pe vibrațiile lor. Rugăciunea în natură e mai impunătoare, mișcă sufletul mai adânc ! </p>
<p>În calea spre casă,răcorindu-și piciorul la unul din pârâiașe, privea cum cosașul învârtea fânul cosit, cum vântul se alinta prin iarba mare, pletoasă, ca șuvițele lui Radu, îi părea ei. Îi vorbea cu gândul, îi trimitea acolo departe, toată curățenia cugetului ei. La ora șapte, toată lumea din pensiune se aduna la cină. Ca distracție după masă, era plimbarea pe strada orașului Wbrishofenului; mulțimea vizitatorilor din toate țările și din toate neamurile, auzitul atâtor limbi, distra pe fiecare Doritorul de muzică o putea asculta în fiecare seară în sala cazinoului, gratuit sau cu o intrare nespus de mică. La teatru, o trupă de buni artiști, reprezentau de 3 ori pe săptămână, piese cu fond moral. La ora nouă toți se aflau retrași în camere, ca a doua zi, la șase dimineața, să se revadă prin câmpii. </p>
<p>Dar zilele treceau și răspunsul lui Radu nu venea. Nu plecase spre Techirghiol? se întreba Olga; i-ar fi putut scrie din Roman ! Scrisoarea ei fusese recomandată, nu se putea pierde ! Aștepta mereu, fără ca ziua următoare, să-i împlinească dorința.</p>
<p>Timpul se schimbase. Ploua neîntrerupt, bătea vântul, era umed și rece. Plouase cu șase săptămâni înainte de venirea ei, încetase vreo zece zile și acum reîncepuse. În țară unde căldurile erau tropicale, nu cădea o picătură de ploaie, nu se vedea un nor, toți pluteau pe deasupra Alpilor. Deseori în pădurea singuratică, lipsită de hamace, Olga singură, bine îmbrăcată, dormea sau citea în bătaia vântului. începuseră să fie neliniștită de tăcerea lui Radu. Se temea de vreo întâmplare nenorocită. Din Roman nu-i scria nimeni, cunoștințele ei se aflau pe la băi. 15 zile trecuseră, fără să aibă răspunsul dorit. Un moment îi fulgeră prin minte vreo schimbare în sentimentele lui Radu : gândul dispăruseră, cum venise, fără să lase urmă. Nu uitase tragedia cu Georgescu. Tăcerea lui Radu nu putea fi nemotivată și alt motiv care, dacă nu vreun accident întâmplat în lipsa ei ? Teama crescuseră, presentimentul îl arăta lânced , devenea înduioșată, iubitoare, i se părea atunci ca și cum s-ar fi aflat lângă dânsul, nu se depărta cu gândul un moment de el. De-ar fi avut siguranța că e lânced, s-ar fi întors în țară, dar unde? La Roman, părinții nu i-ar fi îngăduit să-l vadă, la Tichirghiol .. singur, străin și bolnav? Se înfiora ! Acolo însă l-ar fi putut veghea. Scrisoarea ei recomandată nu se întorseră, se reținuse la postă, se întreba, în așteptarea noilor sosiți, ori... Radu o primiseră, era acolo și... tăcea, fiind lâuced ? Îi telegrafiase ; dacă nu se afla în Tichirghiol, telegrama urma să se întoarcă. În aceiași seară, găsi la cazin un număr vechi din ziarul „Universul” ; anunța o deraiere de tren întâmplată la 3 Iulie, pe linia Fetești-Cernavoda ; nu știa dacă era vreun accident de persoane ; căută înfrigurată, numărul viitor, lipsea. Nu cumva aici va fi fiind cauza tăcerii lui? cugeta înfiorată. A doua zi telegrama se întoarse, Radu nu era acolo. La Roman dar ? Pentru ce tăcea ? La Tichirghiol era să plece în seara de 3o Iunie, cine știe dacă nu i se va fi Întâmplat ceva... ? Seara, răsfoi din nou ziarul „Universul ; numerele următoare nu mai vorbeau nimic despre ce o interesa. Plecase de acasă tristă, se întorcea cu inima grea, plină de frică, de îndoială. Se căia că se îndepărtase de țară. Nu intră acasă, nu o atrase nici singurateca grădiniță ascunsă printre copaci, cu făcliile aprinse în jurul „Sfintei Fecioare, cu murmurul unei căderi de apă printre stâncele ce o înconjurau. Ieși afară, spre pădure ; frumosul serii contrasta cu tristețea ei. Câmpiile tăcute, îngrădite de pădurile adumbrite în somnul nopții, erau scăldate în lumina albă a lunei Sui aleea de pe marginea pădurii, tăiase cararea din bugeagul de brazi, ajunse la crucea lui Hristos. Îngenunchia pe piatra dedesubtul imaginei care simbolizează Dumnezeirea. Era noapte, clopotele începură să răsune, înălțând pe vibrațiile lor. ruga de seară a omului ! Lacrimi fierbinți picurau din ochii ei ; se rugă pentru viața lui Radu : simți de odată cât nemărginit gol s-ar fi aștenut în sufletul ei, fără dânsul ; implora cerul să o ia, odată cu el I</p>
<p>În vilă, lumea dormea. Intră în camera ei, se rezemă pe fereastra deschisă, la al doilea cat. În stânga jos, rămânea orășelul; umbra copacilor îneca totul în verdeața lor. În față, ca dintr-un adânc întunecos, alte vârfuri de arbori: deasupra capetelor lor, albastrul îngândurat al cerului : sus, pe creasta unei coline umbrită de pădure, un castel. În turnul Iui o palidă lumină veghea somnul sărmanilor copii orfani și lâncezi, adăpostiți de marele Kneipp. Deasupra turnului, luna răsărea dintr-o muchie de nor, înveluind castel și pădure, cer și pământ.</p>
<p>Era liniște peste tot. Tristețea și neliniștea nu o părăseau pe Olga ; i se părea că veghind acolo, l-ar fi veghiat aevea pe Radu. Luă o foaie de hârtie și încercă să-și oglindească starea sufletească, să-și așeze greul simțirii :</p>
<p>Câmpii bavareze</p>
<p>Acolo unde-n zare, câmpia se îmbie Cu poala de pădure, în ceasul serii sfânt, La crucea solitară—pe care Hristos se odihnește Rușinea omenirii, bătut de ploi și vânt, Scăldat în preajmă, tainic, de murmur de izvoare De lună și maci roșii, în splendide răzoare— O fală îngenunchi : „O Hristoase, om Dumnezeu ! Tu, simbol de durere, iubire și dreptate, Ascultă a mea rugă, pornită-n ceasul greu :</p>
<p>Un nobil fiu al țării, pe plaiuri depărtate, Se luplă-n astă oră cu moartea... Tu, i-o ia ! Pământul fără dînsul, prea gol ar rămâne ! Iar dac a lui suflare, atrasă-n alte sfere, — Scăpând de lutul rece — spre ele s-o-nălța, O, rogu-te părinte, dă-mi aripi, dă-mi putere. Spre lumile eterne, cu el să pot zbura !</p>
<p>De-a pururi împreună.. Sub razele de lună, Când stelele apun, Când apele răsun.... !</p>
<p>Era ostenită. Se culcă. Lumina turnului veghea somnul copiilor, luna plutea senină pe Cerul deschis albastru, imaginea lui Radu întovărăși pe Olga până ce somnul îi închise genele. Nu a dormit bine. A doua zi dimineață, se întorcea tristă, după plimblarea din pădure ; afară ploua, era furtună mare. În sufragerie găsi o carte poștală; sufletul i se lumină ! Era scrisul Iui Radu ! Îi anunța din Techirghiol o scrisoare închisă, ce avea să urmeze. Aștepta și el poșta de-a doua zi dimineață, scria, să ceară poștașului scrisoarea ei recomandătă. Cu ce plăcere așteptă Olga ora când să poată sta de vorbă cu Radu :</p>
<p>Iubită Olga,</p>
<p>Veni și dimineața... Știri rele : Scrisoarea recomandată s-a înapoiat cu trei zile în urmă ; o rog pe Olga să mi-o retrimită. De ce-am întârziat atât cu plecarea ? La Iași, am găsit-o pe sora Florica, lâncedă sărăcuța, de șese zile ! Rudele nu i-au adus nici un doctor ! Noroc, am sosit la timp ; febra tifoidă înrăutățită de o broneho-pneumonie, n-ar fi înlăturat poate, un deznodământ fatal.</p>
<p>Tot a-și fi sosit mai curând, dacă în Roman nu m-ar fi așteptat organizarea unei întruniri a meseriașilor, cu scop de a cerceta cauzele și mijloacele de ușurare ale traiului, devenit din ce în ce mai costisitor. Ieșind de la întrunire, am plecat cu un domn la țară, să-i văd de niște afaceri. Vizitiul beat, ne-a răsturnat într-un șanț; tovarășul meu scăpă neatins; eu m-am ales cu piciorul drept răsucit; se cerea să păstrez patul. Ți-am comunicat douăcuvânte, nu le vei fi primit, dragă amică ! Telegrama sosită aici, mi-o afirmă ! Au intrat sigur, în mainele tatei !</p>
<p>Mă tem ca nu cumva prin tăcerea mea nevoită să nu fi încolțit în inima Olgâi ceva, de care mă cutremur... Nu, Olguțule drag. Radu a suferit atât de mult! Nu-l durea corpul, cât îl durea inima ! Are drept la toată compătimirea ta. Spuneai de povara anului ; o, va fi mai ușoară decât aceasta prezentă! Atunci vom fi alături, pe când acum... vezi cât e de rău să fim departe unul de altul?</p>
<p>La nuntă s-a petrecut bine, până în ziua aceea. Un moment frumos a fost atunci când s-a oficiat cununia religioasă. Publicul dornic de dans și de zgomot nu avea răbdare, astfel că mirelui i-a rămas să afle la nunta noastră ceea ce i-ar fi plăcut să găsească și la a lui: sfințenia clipei de pururea înlănțuită. Și acum, Olguțule, să te întreb așa, blând și apropiat: ce ai făcut? Ce frumuseți ai gândit? Eu, neputându-ți fi aproape decât cu gândul, am citit o scriere puternică: „Învierea“ de Tolstoi. Autorul, zugrăvind societatea putregăită în care trăim, cu pagini de frământare, de luptă specială împotriva despotismului rus, arată influența covârșitor de dezastroasă a mediului asupra individului.</p>
<p>NeclindofT, eroul, se găsește într-un dezacord crud cu toată societatea, care, în numele libertății, altruismului, idealului sfânt al lui Hristos, îngăduie totuși insultarea demnității omenești, sclavia omului de către om, umilind, înjosind și apropiindu-i pe oameni de starea animalică, această făptură minunată. La finalul lecturii, cititorul, călător obosit și amărât de calea relativă pe care merg el și societatea, dă peste izvorul vieții sănătoase, vieții simple, sublime, cuprinse în paginile Evangheliei, în acele câteva peregrinări sublime ale Mântuitorului.</p>
<p>Să las aceste discuții; ce frumos ar fi fost să ne întâlnim altă dată la Roman...! Să întreb iar pe Olga, câtă sclipire de senin mai pus-a în adierele-i sufletești? Îmi sunt atât de înrudite și atât de dragi! Voi urma aici, firul gândurilor din ziar. Sunt șase ore după-amiază. Retras în scorbura unei stânci, privesc marea sunând din valuri. Pe plajă, mulți oameni jocuri, cântece, convorbiri; cu toții vor să trăiască clipe de repaus.</p>
<p>Noi... atât de departe...! Cum nu putem admira împreună frumosul! Inspirat de limpezimea sufletelor noastre, totuși îmi pare că am fi aproape; alături cu gândul, înălțăm osanale eternității ce-și așterne minunele la fiecare pas. De pe chipul tău, vrută Olga, culeg zimbrul sacru pe care îl cunosc în fala icoanei. Nu mă opresc pe calea amintirilor! Frumusețea lor e înfiorătoare; mă tem de prea multă fericire!</p>
<p>Radu</p>
<p>Vrutul meu Radu,</p>
<p>Au trecut trei ore de la amiază. Am ieșit să fac o plimbare prin pădure, în ciuda ploii - așa se poartă acum la noi - când, zărind scrisori, m-am întrebat și inima mi-a început să bată! Oh, simțirea nu m-a înșelat! Radu a suferit, a fost îngrijorat! Adio neliniște, teamă, zbucium! Tăcerea lor nevrută a servit. În grădina gândurilor Olgăi, au înflorit deodată flori; flori ce cresc doar pe vârfurile înalte ale simțirii, stropite cu rouă de amintiri adânci și libere și pe care soarele ce le-a înflorit nu le poate culege, iar vântul numai aspiră parfumul lor, răspândindu-l din Bavaria în valurile Mării Negre și de acolo în scorbura stâncii lui Radu. Le va culege? Să știe însă că, așa cum rămâne pulberea de pe aripa bietului fluture în degetele ce au încercat să-l cuprindă, florile acestea sălbatice și libere - precum cele ce cresc pe înălțimi - s-au ofilit în mâna celei ce le-a cules, lăsându-le doar umbra.</p>
<p>Nu spuneam bine, Radule? Sunt flori pe care nu toți trecătorii le pot atinge? Cât de mărețe erau acolo unde au înflorit! Dar atunci când am vrut să le culeg, doar umbra lor a rămas...</p>
<p>Afară plouă. Este un anotimp urât. Când nu plouă, bate vântul rece și e frig, o vreme nepotrivită pentru a părăsi lumea pădurii! Rareori avem parte de căldură și seninătate. Și cât de plăcut este Worishofenul pe vreme frumoasă! Fără pălărie, fără mănuși, fără haine groase și ghete, purtând sandale și o haină ușoară, fără pretențiile și convențiile artificiale ale orașului, omul aleargă pe câmpuri, prin pădure, în natură, liber ca păsările, ca florile atinse de aer și soare! Aici constă, pentru mine, farmecul acestui sat internațional, frecventat de mulți români.</p>
<p>Dar uite, o minune! A ieșit soarele! Fugi în pădure, Radule! Știi, m-am obișnuit să umblu în ploaie, prin păduri, și cu aceste ploi mi s-a urât în cameră!</p>
<p>Să-ți spun acum ce a făcut Olga pe acolo? S-a îndreptat spre câmpia cu Christ, a intrat în păduricea cu aleea Arhiducelui Joseph - o alee foarte frumoasă de brazi înalți, cu ramurile ațintite, cu capetele resfrânte în albastrul cerului - și a mers, a mers, trecând prin păduri și câmpii, culegând fragi și maci pentru Radu, până la sala învecinată, Dorschhausen, unde locuitorii din Worishofen vin în plimbare, explorând toate vecinătățile apropiate. Când te gândești că și Worishofenul a fost odinioară un sătuc necunoscut pe harta Europei, iar astăzi? Un singur om, un Kneipp, aduce aici aurul continentelor... să zici că n-ar avea satele lor și ținuturile lor, soarta și norocul lor!</p>
<p>Olga nu s-a oprit în Dorschhausen, ci a mers singură, fără teamă. Toată lumea este obișnuită cu astfel de excursii, la fel cum este obișnuită să vadă fete singure, însoțite de cavaleri, ieșind la plimbare prin pădure, fără ca cineva să întrebe de fratele sau logodnicul lor. Vezi, astfel mereu mă plimb și eu cu un domn, Radu.</p>
<p>Într-una din zilele trecute, am făcut o excursie cu parte dintre oaspeții acestei vile. Nu prea știu ce am văzut, gândurile mele erau departe, în țară; știu doar că treceam prin câmpii și păduri. Câteva persoane au rămas după trei sferturi de oră la Dorschhausen; ceilalți opt dintre noi am mers repede, două ore pe jos, să vedem Mindelheimul, un oraș german curat, cu ferestrele caselor dintr-o singură bucată mare, bombată, oferindu-le locuințelor o înfățișare stranie, medievală. Mă gândeam la vâlva ce se face la noi, când lumea are de mers doar jumătate de oră în afara orașului...! Când ne-am întors, pe la opt seara, cei rămași în vilă ne-au primit din frunzișul de iederă al terasei cu strigăte de hurrah! A fost un moment emoționant să vezi cum peste tot omul este același: cu relele lui, dar și cu bunurile sale, cu spiritul său de solidaritate!</p>
<p>Învierea” de Tolstoi, am citit-o demult. Rusia? Da, acolo se lucrează, se frământă, se trăiește! Dacă țăranul lor este ignorant și sărman ca și al nostru, în schimb, lumea care gândește, gândește cu adevărat. Poporul rus trăiește un moment de zbucium. Se complotază, se fac mișcări, sacrificii de vieți, marile sunt aproape o datorie; idei adânci, pline cu seva durerii înăbușite, fermentând la fiecare pas, găsesc ecou în oameni precum Tolstoi, Dostoievski, Turgenev, Andreev și alții... De aceea literatura lor a crescut rapid în înălțimea celei apusene, prin adâncimea problemelor sociale.</p>
<p>Ah, Tolstoi! Îmi pare un sfânt, un apostol bătrân ca timpul, înțelept ca el! Dacă aș ajunge în locuința lui la Iasnaia Poliana, mi-ar veni să-i sărut poala hainei, așa cum o atinge poporul în biserică, haina preotului. Și ce înțelept este el! Ce altar servește! Cât de puternic înțelege durerea poporului său, durerea întregii omeniri!</p>
<p>E târziu; așa cum zic nemții: Un sfert până la zece! A ieșit luna mare, clară, pe cerul înstelat. Cine va privi luna, de-a lungul mării? Pe razele ei... lui Radu, gândurile mele, Olga.</p>
<p>25 iulie, Techirghiol.</p>
<p>Iubită Olga“,</p>
<p>Atras de verdeață, am intrat în grădina sanatoriului, singurul loc unde o găsești aici. Alături, marea se zbuciumă furtunos. Deasupra mea, prin ochiuri de lumină, se țese legătura între două bolți frumoase, de verde salcâm și de ceresc azur. Surâzător simbol! Privești fericirea prin speranță. Mi-am făcut programul zilei: după baia de dimineață, îmi așez prânzul într-o geantă mică și mă duc la mare; stau până seara. Ieri, după-amiază, am citit lucruri triste: „Souvenirs de la maison de mort“ de Dostoievski și ceva mai dureros pentru mine: plângătoarea poveste a unui copil fără noroc, în cel mai trist roman pe care l-am citit vreodată.</p>
<p>Atrasă de magia misteriosului firei, „ea“ îl caută pretutindeni: în amintiri, în șoapta din natură, în sufletul omului. Aruncă peste toate, melancolia scrutătoare a gândurilor ei frumoase. Nu află decât păreri de rău, singurătate și dezgust. Retrasă în templul propriei simțiri, țese, cizelează, împodobește cu măiestrie, cugetarea, simțirea - pe care un biet muritor are fericirea să le cunoască, să le soarbă, să le admire... Cum îl fericesc!</p>
<p>Aud un plâns; oare e freamătul vântului de undeva de departe, de la minunata făptură pe care am cunoscut-o și o regăsesc în roman? În zadar mă chinui să o aflu... ochiul nu vede, urechea nu aude ceea ce au desmierdat și le este drag.</p>
<p>Întors de la Iași, am vizitat cuibul drag, de unde păsărica zburase. Am găsit saltărașul etajerei verde, scăldat în rozete. Cheița din buzunarul meu îmi arată cuprinsul scrisoricii drage - cele din urmăcuvânte pe care mi le-a lăsat Olga, înaintea plecării; o port la mine ca pe un talisman. Ce simțire aleasă. Ce va fi făcând ea, odorul meu? E fericită? Nu o turbură gânduri triste? Oh, cât de greu este să fim departe!</p>
<p>Ieri, toată după-amiaza, am stat tolănit pe plajă. E atâta însuflețire! Ies un grup de înotători, dincolo jucători pe nisip, în depărtare, către Constanța, un vapor. În fundul plajei, un lung șopron, unde se servesc ceaiuri, cafele și peste tot se întinde flirtul ca o mreajă diavolească. Noutăți? una: Se anunțase, pe altă parte, producția unui cupletist din București. A venit foarte multă lume, de toate soiurile: predomina însă lumea mai aleasă. Ce să vezi? Cupletistul nostru, fără nicio jenă, cu mult talent, drept, începu să rostească obștenități atât de mari! Aș fi ieșit din sală, dacă nu m-ar fi reținut dorința să observ până la urmă pe doamnele și pe domnișoarele care sorbeau cu entuziasm și cu cea mai mare seninătate toate acele pornografii. Să te mai miri că moravurile sunt atât de ușoare la noi?</p>
<p>Dar să lăsăm aceste lucruri urâte. Cu sufletul împăcat, să sorbim liniștea aromată ce înconjoară onomastica odorului meu. Prin depărtarea care ne desparte, dă-mi voie, suflet drag, să mă las amintirilor pline de înfiorări sfinte, să sărut prelung și duios fruntea adăpostitoare de gânduri mari, privirile inspiratoare de tot ce e măreț în firea omenească. De-a pururi norocul sa îți surâdă, Olguțule adorată! Astăzi e Duminică; bisericile fiind deschise, mă duc să rog Eternul nepătruns să pună pe fruntea iubită cel mai frumos nimb de fericire! Spălând toată înveninarea trecutului, să renască în Olga pe copila de altădată, plină de speranțe mari. Și iarăși privesc același frumos simbol: azurul eternității și verdele săltăreț al speranței.</p>
<p>La mulți ani, Olga, în căminul nostru!</p>
<p>Radu </p>
<p>Mult îndrăgita mea Olguța,</p>
<p>De două zile n-am fost la mare; a fost vijelie și ploaie. Se înseninează; dorul de a vorbi cu Olga mă reține, mă doboară. Iată, primesc scrisoarea ei, fiorul plăcerii mă săgeată! Cu o mulțumire nespusă, mă necăjesc eu însumi, prelungindu-mi dorul de a o citi. După câteva rânduri, neliniștea mă cuprinde. Scrisoarea mea n-a ajuns? Rătăcesc încă puțin cu Olga prin cărările gândurilor ei, culegând flori de pe răzonare, până dau în frumoasa poiană a lirismului versificat.</p>
<p>Olga! Simțământul ce l-am avut atunci a fost prea încâlcit ca să-l pot lămuri. Pătruns de bucuria luminii pe care am văzut-o, lăsa în urma-i o umbră neagră, nemăsurat de întinsă, umbra a două dureri. De ce, fără voie, o chinui atât de mult, pe fetița mea? De ce umila mea făptură servește drept motiv unei așa de frumoase inspirații? Sufletul larg al celui ce-a fost inspirat vibrează divin chiar la smerita adiere a unui neînsemnat motiv?</p>
<p>Fetița petrece frumos? De-aș avea și eu aici, natura de acolo... Și cât de dorit sunt de flori, de pomi, de verdele câmpiei... Aici nu vezi decât iarbă arsă, piatră, pulbere. Dacă apa dă unica impresie de frumos, contrastul cu urâtul ce o înconjoară e și mai puternic. Îmi potolește setea frumosului, pătrunzându-mă de minunele și binefacerile lacului nostru. Cât de multă lume e aici! Vreo șase mii de persoane; aproape cu neputință să se mai găsească cameră pentru una singură. Și vine, vine mereu lume! Lume săracă, cu doar 100 de franci în pungă. Să vezi ce se întâmplă: unii, sosiți cu căruțele lor, fac corturi deasupra căruței-locuință; alții intră servitori, ori sălășluiesc pe unde dă Dumnezeu. Alături de acești nenorociți, unii și mai de plâns: diformi, infirmi! Multă durere mai e în lume și cu prețul a câte asprimi, se poate găsi puțină alinare!</p>
<p>Într-o seară, mergeam tăcut, prin aleea adumbrită de salcâmi și de brazi a sanatoriului de copii. Era senin. Ușoare fulgerături argintii puneau aripi sufletului. În jur corul greierilor. Îmi venise în minte aceiași întrebare: pentru ce natura mi-e atât de dragă? Cânturile ei răspundeau: e mai sinceră și mai eternă ca omul. Pășind încet prin recoarea serii, sufletul meu leagănă unui chip, deodată imaginea-i se deșteaptă din visul frumos, strecură prin șuvița părului meu o ușoară înfiorare, zise blând și drăgăstos: „Da, Radule, ca și tine, doresc ca la nunta vieții noastre să ne cânte apa și vântul, freamătul pădurii, briza mării, să ne lumineze făcliile cerului albastru!</p>
<p>Sunt 2 și jumătate ore din zi; căldura mă alungă la mare. La revedere, fetițo!</p>
<p>Opt seara. Marea era furtunoasă: acum două zile, zbuciumul ei năvalnic se auzea până la trei kilometri; era fioros!</p>
<p>Am stat vreo patru ore, cu tovarășul meu de cameră. Am cules scoici și, tolănit în toată voia, am dormit pe nisip. Să vezi, dragă Olga, ce frumos e să deschizi cale visărilor acolo unde — pierzându-se în zare — își dau mâna cele două infinituri: marea și cerul! Zgomotul ritmic al valurilor ei, adierea recoroasă a stropilor, zborul unei rândunici, fluturarea unei corăbii în depărtare, îți fură gândurile; pe nesimțite te pierzi în adâncul ei, în liniștea albastră a nemărginitului, nepăsător la zbuciumul apei și al pământului.</p>
<p>Deunăzi, primii o scrisoare de la un tovarăș de ideal; abia își începe noviciatul. Simțire delicată, face ușoare aluzii la câteva probleme de bine social pe care, ne-am legat prin jurământ, un număr de tineri să le urmăm. Înțelegând ce fel de lupte se vor fi iscat în templul simțirii lui, i-am răspuns: ești de curând intrat în organizația noastră. Lupta vieții tale n-a avut până acum la activul ei, decât o singură victorie: a câștigat poziția strategică a convingerilor pe care ți le-ai însușit. De acum înainte, prinde să resfringi în afară prin fapte, mirajul ce te înfioară. Aici începe un lanț nemăsurat de piedici. Pe întâia linie ai de luptat cu părinții, cu familia; datorită conservatorismului lor, nu te vor pricepe și te vor amări cu îngustimea lor de vederi. Vei avea de luptat cu societatea întreagă; va vedea în tine un vrăjmaș; ea se întemeiază pe tradiție, pe forță, tu pe adevăr și dreptate. Ceea ce e mai grav încă, vei avea de biruit propriile tale porniri năuntrice, născute din dorința inferioară, moralicește, a unui trai ușor și îmbelșugat.</p>
<p>Acum când știi toate acestea, întreabă-te: „Posed tăria necesară, ca să susțin atâtea lupte crâncene?“ Pătrunde în marea sufletului tău; liniștește-i sbuciumul; caută: lipsește acolo, până de tot în adânc stânca ascuțită a egoismului? Plină de coraliul idealismului, dă voie Cerului înstelat al iubirii de aproape, să se reflecte în adâncul ei, cu tot focul ce-l împodobește? Dacă-l vezi, hotărăște-te pentru luptă.</p>
<p>Ce zici, Olguțule? Nu e mai bine să arăți ostașului înainte de război puterea vrăjmașului? Să nu intre în foc, decât dacă nu tremură în fața pericolului?</p>
<p>Afară, muzică plăcută: orchestre, gramofoane. Inima îmi cântă dor și poezie. Surâd cum „râde visul într-o inimă dragă. N-am oare de ce? Plicul nu a fost vrăjit? Până și natura mi-a părut azi mai însuflețită: soarele părea mai luminos, briza mai dulce, cerul mai albastru, marea mai senină, Olga mai fermecătoare.</p>
<p>A spus Radu adevărul? Privește-i ochii și te vei convinge... fetițo dragă... dragă... mai dragă ca orice în lume!</p>
<p>Radu.</p>
<p>25 iulie, ora 10 dimineața</p>
<p>N-am găsit Madona căreia să mă rog pentru sfânta cu numele Olga. Prin valurile mării, aici, prin freamătul brazilor, acolo, prin lanurile de flori legănate de vânt, trimit idolului meu, tot Olimpul simțirii mele.</p>
<p>Cu cât îi cunosc mai bine trecutul, cu atât mă încărcinez de superioritatea simțirii ei. Iubeai atât de adânc, atât de discret! O, dragă Olga! Radu știe cât de pustie ți-a fost viața! Va căuta totdeauna să ți-o împodobească cu tot ce are mai frumos în el. Trecutul tău este și al lui, simțirile, durerile tale, sunt ale amândurora. Radu iubindu-ți sufletul, adoră idealul ce învelește visurile tale de fecioară sfântă!</p>
<p>Tovarășul meu de cameră este la Constanța. Îl simpatizez. Este bun, blând și calculat; foarte îndatoritor, te poți sprijini la nevoie pe sprijinul lui sigur. Povestește mult și atrăgător. Stă de vorbă cu nefericiții infirmi, săraci, dăruiește copiilor bomboane. Nu este cult, în lumea bunului simț însă, este un cineva. Totuși, mă bucur nespus că am rămas singur, voi putea să fiu cu totul al Olguței mele. Dacă îmi este dragă!</p>
<p>— Și anume, cât?</p>
<p>— O, atât de mult! Cât vrea fetița florile și amurgul!</p>
<p>— Îmi place, dar tot mai mult aș vrea!</p>
<p>— Dragă, cum iubești o amintire sfântă, din copilărie!</p>
<p>— Nu e puțin, dar nici de ajuns!</p>
<p>— Dragă, ca înseși fericirea!</p>
<p>— Atunci Răducule, fetița ta e a ta...</p>
<p>Și iată, așa stau de vorbă toată ziua, cu micuța mea ștrengăriță: o alint frumos, o dau buța și... ea nu se supără! Atunci lui Radu îi este atât de dragă, cum nu pot spunecuvântele, nici privirile lui de foc! Da, Olga! Fii încredințată, puțini se iubesc adânc și curat ca noi.</p>
<p>Ce pagină convingătoare am citit în ziarul Olgăi, despre neegalitatea atât de jignitoare a celor două sexe privitor la căsătorie! Radu are aceleași păreri ca și dânsa și va fi fericit când, tovarășa lui neprețuită, alături de dânsul, vor da lupte frumoase în acest domeniu, într-o viitoare activitate de revistă.</p>
<p>Peste o săptămână plec de aici, abătându-mă din cale pe la Slănicul Moldovei.</p>
<p>Șerbetului de vișine i-am cântat „aleluia!“ -  bun a mai fost!</p>
<p>Radu.</p>
<p>Drag prieten,</p>
<p>În pădurea Eichwald (a veverițelor) recitesc pe „Aiglon”. Am plâns când l-am citit și l-am văzut la Nisa, plâng și acum. E povestea tristă? Pana lui Rostand, măiastră? Piesele lui  de teatru au particularitatea că citite, impresionează mai mult chiar, decât văzute. Vorbind despre teatru, îmi amintesc: te plângi de eupletistul din Techirghiol. Crezi că domnișoarele vor fi gustat acele pornografii? Dă-mi voie să nu cred. Ne ducem la tăiere însetate de o distracție mai înaltă, de «teatru», care, cum s-a zis, oglindește moravurile, dar le și face. Și ne vedem păcălite! Hrana ce ni se dă e otravă, de când teatrul s-a pus în serviciul corupției morale. Odată ajunse în sală, cu lipsa de voință, de inițiativă în care suntem crescute, nu avem curajul să protestăm pe față, când nici alții n-o fac, contra lecției demoralizatoare ce o primim și atunci credem mai bine să adoptăm sfatul proverbului francez, «rit mauvais jeu, bonne mine».</p>
<p>Astfel mi s-a întâmplat mie, odată. Lipsită în școală de această înaltă distracție, când rămâneam în olimpul ei, eram pasionată după dânsul și îi eram una dintre clientele cele mai statornice. Iată că, într-un moment de secetă distractivă, se anunță sosirea unuia dintre fruntașii noștri artiști comici, cu o piesă de teatru care, prin titlu, nu spunea nimic urât. Patru lei locul, destul de ridicat pentru un buget modest—niciuna dintre noi nu se poate duce la banca din urmă—și neavând o tovarășă, îmi iau curajul să intru singură în sală. Mă aflam între persoane de bună condiție, dar necunoscute. Așteptam cu nerăbdare ridicarea cortinei, dar vai! Începu să cadă o ploaie de aluzii obștene, înlănțuia oară la oară le auzeam și unde? Într-o școală de formare a moravurilor! Și atât de fără perdea zise, că doream să intru în pământ, să nu le aud! Regretam banul, timpul și somnul pierdut! (La noi, știi, lumea vine la teatru pe la ora zece, când oarecum suntem întorși de la teatru la această oră și ne pregătim de culcare). Sala aplauda frenetic! Să ies de-acolo, în mijlocul actului? Aș fi murit de rușine, cunoscându-se de toți că am auzit lucruri ce-mi ridicau sângele în față! Pe deasupra, venisem singură la teatru și mi se părea crimă! Azi, desigur, râd de naivitatea din urmă, atunci... cădea cerul pe mine! Mi se părea că făptuisem o foarte mare greșeală, venind singură la teatru! Cum să scap din încurcătură? Credeam că nu-mi rămâne decât să devin cât mai mică, mai neobservată în locșorul meu, să-mi silesc mintea să gândească aiurea și să dispar din sală imediat după lăsarea cortinei. Mai erau fete în teatru; ce făceau? Cum am zis, «mină bună, jocului reu»! Încă de două, trei ori păcălită, nevoită să renunț la ban și să nemulțumesc familia cu care intrasem, să provoc poate chiar ironiile celor care nu judecă ca Radu, până să încetez eu totul de a mă mai duce la teatru, ori să mă duc numai la tragedii, când tragedia e înseși viața! Să fie vina artiștilor, dându-ne astfel de lucruri? La piesele serioase—se plâng ei—nu prea vine lume! Dacă va urma astfel, teatrul va începe să devină mai curând o școală de demoralizare și, pentru o țară tânără ca a noastră, cu atât mai rea! Mă întreb dacă statul n-ar avea oare dreptul să intervină, supraveghind tot ce atinge cultura și educația fiilor săi?</p>
<p>Scriam în hamac. Ațipeam; inconștientul îmi intrupă o imagine dragă, când vântul strigă atât de tare, dar atât de tare, că pădurea toată tresări și zborul brazilor mă deșteptă. Certată cu vântul, întâia oară—n-ai idee ce buni prieteni suntem—îmi luai hamacul și părăsii pădurea.</p>
<p>Ce urât afară! Astă noapte s-a deslănțuit o furtună prăpăstioasă! Trăsnetele se rostogoleau cu înfiorare, clătinau zidurile casei, fulgerile luminau ca ziua, ploaia cădea vijelios! Îmi place să privesc natura în mânie; de data aceasta însă era fioros de sălbatică! Dimineața, toată lumea mărturisea sentimentul de spaimă și de apel către o putere supremă, supranaturală. Ce forță trebuie să fie această putere-Dumnezeu! Cu ce copilărească mândrie declamă omul: „nu-l văd, nu există!“ Ceva, ceva însă, puterea aceasta sguduie Universul și marele rege apleacă fruntea!</p>
<p>Și e frig Radule, să faci focul! Stau bietele flori răvășite și privesc triste, către cerul hirsut. Ai crede că mâine să cadă nea! Și dacă Worishofenul e fermecător pe timp frumos, e urât și monoton în zilele ploioase, viața fiind trăită aici, numai afară. Știi Radu că, pe când toată lumea plânge timpul frumos, eu... simt fiorul unei mulțumiri tainice? Nu, pădurile cu freamătul brazilor, șoaptele argintii, cu „nu mă uita pe țărm“, câmpiile cu maci roșii, nu-mi desfată privirea... rămân vor umbrite până la vara viitoare, când avea-voi cu cine le privi, nu așa?</p>
<p>La revedere,</p>
<p>Olga.</p>
<p>10 august.</p>
<p>De ce cuvântul e sărăcit, condeiul mut și Olga nu are puterea să-și deschidă sufletul, să vadă Radu ca într-o oglindă, până unde merge mulțumirea ce i-a dăruit azi?</p>
<p>Să vezi cum a fost: aseară, după o zi de ploaie, cu tot frigul și umiditatea, rătăcesc mult prin pădure; ce sănătos, să porți piciorul gol în sandale! Nu răcești pe ploaie, ți-e răcoare pe soare! Acasă, la ora cinci, un poștaș îmi dă să iscălesc un fract, spunându-mi să mă înfățișez mâine dimineața la serviciul vamal din stație. Ce mi-ai putea trimite prin vamă? Mă întrebam nerăbdător.</p>
<p>Vine și ora 9 dimineața: formalitățile îndeplinite, tacticosul funcționar se îndură să-mi predea pachetul, la care trăgeam de mult cu ochiul, de când zărisem scrisul tău!</p>
<p>Ce frumos album! Ah, și două fotografii! De ce vălul tristeții pe chipul lui Radu din 90.0? Să cred ce spune el: „când n-o întrezăream?“ Și dincoace? „Eurica! Totuși, pentru ce umbra tristeții plutește și în ochii clari, luminoși, plini de ideal, din 909? Ah, să vezi cum o să le priască aerul alpin! Au să râdă, au să zâmbească! De acum să plouă afară..., nu-mi va fi uitat în cameră, nu va mai fi pustie și goală! Știi, ieșită prin pădure, când reintru, tovarășii de pe masă par că-mi zic: «Unde ai fost! Mult ai mai stat!» — «N-am fost doar împreună?» le răspund eu.</p>
<p>Răsfoiesc albumul și urma îmi arată rostul: Radu dorește să lucrez? Îi promit. Când sufletul îmi va fi prea plin, stropi din zbuciumul lui, picură-vor în cupa ce-mi întinde el, în album! Și ce frumos o încadrează fetița! De ce nu e astfel și Olga? Și atâta poezie în jurul ei? Ce gust frumos avea Radu! Și ce frumos scrie el! În tot ce scrie, trece suflare înviorătoare! Ziua mea... de bună seamă ar fi trecut, fără să o fi bănuit măcar, cum altul e calendarul de aici, dacă Radu n-ar fi schimbat-o în adevărată sărbătoare! Atât de frumoasă, că ploaia a stat și soarele s-a arătat! Totul se petrecea într-o grădină minunată odată; vântul isbălise suflase în ea, risipise cântăreții, ofilise totul; iată: muguri au încolțit, flori au reînviat, păsările cântă... Cine să fie grădinarul vrăjitor? Radu nu-l va fi știind?”</p>
<p>Mai adineaori, schimbându-mi haina, avui un moment de sfială: mă vede Radu...! Și am râs..., am râs dureros... Cât de departe suntem! Departe, zici? Nu împreună întrezăresc sufletele noastre—sub ochiul de verdeață—seninul viitor? Nu admirăm marea „sunând din valuri, unul lângă altul? Nu ascultăm aici, amândoi, freamăt de brazi, murmur de izvoare, susur de lanuri? Nu ne contopim la o altă, ruga, gândurile, sfințenia idealului, când pădurea cântă, când luna reasare, când clopotele revarsă asupra pământului liniștea eternului?”</p>
<p>Scriu pe o bancă singuratică; furtuna dă năvală în pădure, ploaia vine... Worishofenul începe să fie părăsit! Peste cinci zile plec în țară. O săptămână ne mai desparte... I</p>
<p>La revedere,</p>
<p>Olga</p>
</div>
<div type="chapter" n="6">
<head>CAPITOLUL VI</head>
<p>În țară, era o secetă mare. În ultimele două luni căzuseră doar câteva picături de ploaie; pulberea se ridica în nori, câmpul era ars, recolta pierdută, copacii ofiliți. În grădină, la masa de sub salcâmi, Olga, obosită de călătorie, sorbea ceaiul dimineții. Se gândea dacă Radu era în oraș sau la Slănic. Ploile din Bavaria o alungaseră mai devreme. Ea își privea floricelele scăpate, salvate de moarte prin grija Casandrei, când, din spatele ei, portița se deschise, dându-i drum lui Radu: — "Bună dimineața, dulce duduie!" Tulburarea pe care Olga o simți la sunetul acelei voci, îi spunea cine era vorbitorul.</p>
<p>— Bine ai venit, dragă Olga! îi șopti Radu când se apropie, sărutându-i mâna și privind-o cu mulțumire. În sfârșit, au trecut și lunile de purgatoriu.</p>
<p>— Au trecut..., răspunse Olga zâmbind, mă bucur să te văd! — "De acum nu ne vom mai despărți, nici când... vacanța anului viitor ne va găsi uniți..." Intrară în cameră. Tăcerea lor era mai expresivă decât vorbele. Privirea lor traducea gândurile și sentimentele. Olga îi înmână o cutie albastră; înăuntru se afla o calamă de cristal cu un peisaj din Worishofen, o cupă susținută de un înger fetiță; înăuntrul cupei era un ac de cravată, cu un fir de floare albastră.</p>
<p>— Cupa înseamnă fericire; cum se numește floarea? întrebă Radu! — "Nu mă uita!" răspunse Olga, subliniind fiecare cuvânt. — "Nu mă uita!" repetă el, cu aceeași intonație, trecându-i peste umeri o altă cupă—figură, din Slănic; fiecare față a piciorului ce o susținea reflecta cerul, verdeața, apele și florile.</p>
<p>— Cum s-o numim pe aceasta? întrebă Olga.</p>
<p>— Armonie!</p>
<p>— Armonie, înțelepciune, toate se găsesc în natură.</p>
<p>— Și ele aduc fericirea! încheie Radu, privind-o ca și cum ar fi fost în extaz. Ora prânzului îl silește să plece.</p>
<p>— Dacă aș avea părinți, ai rămâne acum să prânzești cu noi... spuse Olga melancolic, privind în depărtare.</p>
<p>— Va veni și acel moment... suspină Radu. Așa cum au trecut atâția ani în urmă noastră, va trece și acesta! La Crăciun ne vom vedea, iar Paștele vine imediat după! Avem încredere unul în celălalt! îi sărută mâna și se îndepărtează.</p>
<p>Se apropia 1 septembrie. Tatăl lui Radu încerca toate demersurile neonest să permute pe Olga din oraș, sub cuvântul relei purtări: furase — spunea — mintea unui tânăr, care își ruina viitorul, cariera, pentru ea. În sala primăriei, față cu câțiva domni, bârfea pe seama ei lucruri netrebnice. O descria ca pe-o aventurieră, cu un trecut arhimizerabil, cu un prezent dintre cele mai compromițătoare, pe deasupra și ofticocoasă! Alergă la cei doi doctori de care știința medicinală se mândrea în Roman: "Sunt mult nenorocit", îi spuse unuia din ei, domnului Marian. "Ai auzit: băiatul meu și-a pierdut mințile, vrea să ia o fată bolnavă, pe doamna Grigoriu! Și tu mi-ai spus că e bolnavă!", apucă înainte cu vorba, voind să mistifice pe doctor. A examinat-o doctorul A. și a găsit-o ofticocoasă! "Îți voi trimite pe Radu, caută și convinge și dumneata, te rog în numele cerului!"</p>
<p>— Întâia oară vorbim despre aceasta; nu cred și n-am spus către nimeni că doamna Grigoriu n-ar fi sănătoasă! Dacă colegul meu a crezut și a vorbit așa ceva, îl privește: eu nu pot să-mi însușesc părerea lui, înainte de a o fi examinat pe doamna Grigoriu, care nu are deloc înfățișarea unei lâncede. N-am întâlnit-o decât o singură dată, mi-a lăsat o impresie deosebit de bună, din orice punct de vedere!</p>
<p>Bătrânul întoarse foaia: "Dă-mi atunci cuvântul de onoare, doctore, că n-ai să descoperi lui Radu și absolut nimănui, ceea ce te-am rugat!"</p>
<p>— Aceasta ți-o promit!</p>
<p>Ajutorul de primar trecu de aici, la doctorul A., care nu ieșea dintre cărțile lui, decât chemat la un caz foarte grav. Venise în Roman pe timpul când mama Olgăi, istovită de multele-i suferințe, ajunsese umbră, suflet călător. El o căutase cu devotament, fără să se lase plătit. Nu cunoștea însă durerile care o puneau iu pământ. Pe Olga n-o cunoștea, decât doar din numele bun pe care și-l făcuse în Roman, până a nu o fi calomniat în tot felul, bătrânul Salcie. Diplomat cum fusese viața toată, fostul maior trecea în ochii lumii drept om foarte cum se cuvine; își cucerise simpatia societății și pe a doctorului A., care ținea cu osebire la Radu. Nu-i fu greu bătrânului să-l încredințeze că Olga nu era deloc ceea ce părea, că ar fi nenorocit pe Radu; mai mare ca dânsul — zicea — era și ofticocoasă: o examinase doctorul Marian și o găsise ofticocoasă; îl ruga stăruitor să încredințeze și el pe Radu — cu autoritatea ce o avea asupra-i — că se nenorocește luând pe Olga, că a examinat-o și că o știe ofticocoasă!</p>
<p>— Aceasta nu pot să o fac, răspunse doctorul; la ocazie însă, îi voi arăta că nu sunt potriviți și că ar face mai bine să renunțe. Bătrânul îi mulțumi și pentru atât! Era mult, știa, pentru că Radu avea multă considerație și dragoste pentru el; ca și doctorului Marian, îi ceru cuvântul de onoare să nu-i destăinuie nimic.</p>
<p>Olga nu știa nimic. Aflase doar că bătrânul Salcie o vorbise de rău în sala primăriei, că-i calomniase purtarea și că voia să o mute din oraș; despre aceasta nu se liniștea, întrucât revizorul — soțul Paulei — era încredințat de seriozitatea Olgăi, o cunoștea și prefectul Deleanu; apoi, învățământul ajuns a devenit respectat, cu legi și regulamente bine stabilite, care nu se puteau calca.</p>
<p>Calomnia în sine o durea, o lovea cumplit. Ea, astfel vorbită?! Și de cine? De viitorul ei... tată? Oh, ar fi profanat cuvântul? Tată era și el, avea și el fete; nu cugeta la ele? Nu se temea de pedeapsa lui Dumnezeu, dacă respectul de sine, conștiința, calitatea ei de orfană, nu-i impuneau buna cuviință? Să scrie oare tot lui Adrian? se întreba ea. Să-l roage să-i ceară socoteală? Cum? Dându-l în judecată? N-ar fi fost ea din nou obiectul acelor calomnii? Duelul? Putea să aibă ca urmare moartea unuia dintre ei: Adrian, în floarea tinereții, sau el... el, tatăl a 8 copii, tatăl logodnicului ei! Iar lumea? Aceea care era dispusă să creadă tot ce se vorbește pe seama unui om, crede, și chiar de nu crede, colportează cele auzite, drept bune crezute. Găsise undeva scrisă o observație de mare adevăr: „minciuna și calomnia sunt ca apa murdară aruncată de la bucătărie, asupra unei persoane; apa cade jos; ceva din murdăria ei, tot rămâne pe haină. Rămăsese ceva, vedea ea bine: salutul mai rece al oamenilor de stimă, privirile râzând ale celor cărora le stase neghină în ochi.</p>
<p>Încercă să aducă vorba cu Radu, despre o renunțare. El o strânse dureros la piept! "Nu pot trăi fără tine, Olga! Să ne apărăm viitorul, să fim tari! Mai târziu se va căi singur, va vedea ce comoară are Radu!"</p>
<p>Ea suferea, fără să-i facă lui cea mai mică aluzie asupra calomniilor bătrânului. N-avea să-i răspundă el, fiul, de injuriile tatălui, prin simpla căsătorie cu dânsa? Radu o apăra în societate; lângă dânsa însă, tăcea; o imita, sperând că n-a auzit, că fusese cruțată de astfel de comunicări. Alteori venea necăjit, furios pe bătrân. Olga îl potolea; ascunzând propria-i rană, îl mângâia, îl liniștea, îl apropia de tată. Un moment se întrebau dacă n-ar fi fost mai prudent să grăbească nunta. Nu găsiră înțelept; ziua aceasta prindea să-i găsească cu o stare bună materială, să nu-i cuprindă nevoile din capul locului. Septembrie — april? Opt luni, nu era o eternitate!</p>
<p>Radu venea odată pe săptămână. Ca și înainte de vacanță, ea lucra, el citea. Uneori discutau despre diverse subiecte, alteori el o ajuta la numeroasele ei activități. Punea la cale înființarea unei Cooperative librării românești.</p>
<p>Septembrie a fugit repede. Proprietarii vindeau casele și o rugau pe Olga să se mute. Cu multă părere de rău, fu nevoită să-și caute altă locuință. Timpul scurt, chiriile mari — elementul numeros militar ridicase traiul în oraș — nu i-au permis să găsească o locuință așa cum și-ar fi dorit. A închiriat o căsuță departe de centru, aproape de școală, lipsită de curte, de verdeață, de vecinătate plăcută. Fiind într-o stare prea rea, proprietarul a cerut în avans chiria pentru jumătate de an și să-i mai facă niște reparații.</p>
<p>— Ce frumos lucru, spunea într-o zi Radu către Olga, ca tot ce s-a născut aici să trăiască mai departe!</p>
<p>— Oh, da! Mă uit cu mâhnire cum bruma toamnei veștejește florile, pustiește grădina, spulberă frunzele de pe copaci. Totul moare în jurul nostru...</p>
<p>O singură floare nu: iubirea noastră, întrerupse Radu, despletindu-i părul. Vezi, ea a supt hrana ermatică, a renăscut sub zăpadă; este nemuritoare!</p>
<p>- Cum m-ar apăsa tristețea naturii, dacă n-aș simți căldura acestei prietenii, răspunse ea, privind îngândurată la rărișul dintre salcâmi. De ani și ani trăise cu natura. Sufletul ei se lumina cu un crâmpei de cer albastru, cu o rază de soare, cu un fir de iarbă; se întrista cu o frunză căzută, cu o pasăre călătoare. Tăcerea iernii, sălbăticia, pustiul întins al giulgiului de zăpadă, amuțea și ciripitul sufletului ei. Radu, înțelegându-i melancolia, era mai blând. Cât timpul frumos a ținut, când zărea pe Olga afară, trecea în fiecare seară, vorbindu-i în treacăt câtevacuvânte. Când ploile au început, intra pe fugă de două-trei ori în restul timpului săptămânii; își vorbeau din picioare două-trei minute, și el pleca. Alteori îi lăsa câte o scrisoare.</p>
<p>Melancolia din afară, dorul după o viață mai înțeleasă, alături de Radu, puneau deseori condeiul în mâna Olgăi. Lucra versuri. Când Radu dădea peste ele, o săruta ușor pe frunte, ca pe un copil, îi desfăcea fruntea, privind adânc de dragoste și venerație în ochii ei: „Zâna mea fermecătoare! Cum le iubesc, Olga, pentru tine, pentru tine însuți! Pe fiecare zi mă simt mai bun, mai generos, mai altruist! Tu mă faci astfel! Tu, prietena sfântă, dezvolți tot ce este bun în mine, mă ridici în ochii mei, mă înalți deasupra mea însu-mi! Tu, fetița mea cuminte, copilul blând și bun, ești comoara mea!”</p>
<p>În afara de mulțumirea ei nespusă, să-și cultive spiritul, căuta în special convorbiri obiective, despre afacerile lui, despre societățile la care lucra; îi dădea o carte să citească, iar ea se așeza la gherghef. Alteori își vorbeau aproape șoptit, dar gândurile lor erau curate, frumoase și totul emană un sentiment nobil. Flacăra iubirii înalte, pure, duioase, lumina ochii lui. Zborul înalt al gândirii, maturitatea ei, contrastau pentru el, puternicul, ciudatul, fermecătorul, cu chipul naiv, simplu, feciorelnic, cum se manifesta ea în iubire. În ochii ei dulci, visători, frumoși, citea izvoare de bunătate, de idealism. Cu cât o cunoștea mai mult, mai aproape, cu atât o iubea mai adânc, mai curat.</p>
<p>Într-o seară, Radu i-a lăsat Olgăi câteva rânduri:</p>
<p>7 ore dimineața.</p>
<p>M-am sculat într-un tresărit de tristețe. Văzusem într-un vis pe jumătate conștient o figură palidă: mă urmăreau ochii triști: „patru zile au trecut și nu i-am zărit, de ce?“ Răspundeam în vis, cum răspund și în veghe: „din durere s-au țesut, se vor țese încă, toate clipele care ne despart! Adâncul iubirii în lucru, liniștea în plimbarea de seară, cu gândul rezemat de stânca depărtării, simt privirea lui lângă de dor, mângâind, șoptind sufletului nobil și delicat al prietenei mele.</p>
<p>Olga! Când mâna predestinării într-un avânt sincer de iubire pentru umanitate, pune în sufletele a două ființe simbolul mistic al iubirii eterne, departe sau aproape, fiecare clipă le este comună! În torentul vijelios al realității din jur, ei respiră parfumul întăritor al crinilor din paradisul grădinii lor!</p>
<p>Lasă-mă, Olga, să rup zăgazurile sufletești. Năvalnic să curgă valurile iubirii! Ce-mi pasă de lume, de prejudicii, când eternitatea rostind și cuvântul, mi-a îngăduit să scriu în capitolul fericirii tot ce-aș dori să schimb în viață, copilului blând și bun!</p>
<p>E Duminică. Accentele clopotelor se înalță la cer, pe ele ruga mea, ruga noastră! Ți-o amintești? Vezi, ni-o ascultă! Nu prin ea, devenim viteji soldați ai idealului? Simțirea curată nu presară pe inimă și gând, ceva din măreția cerului instelat, din farmecul unui răsărit de lună, din adâncul unei tăceri de noapte?</p>
<p>La revedere.</p>
<p>Radu.</p>
<p>După trei zile, Olga primește alte rânduri calde de la Radu: 5 ore de seară.</p>
<p>Când deschid micul meu sertar secret, nu-mi pot reține un sentiment de tainică religiozitate: păstrez acolo tot ce-mi este sfânt. Privesc cutia albastră; deasupra ei, douăcuvânte; „Lui Radu“, îndreptățesc cea mai plăcută proprietate. Înăuntru, tremurul de plăcere, de dor, de amintiri... Argint de cristal, ciripit de rândunici, albeața neatinsă a fericirii virtuoase — icoane dintr-o viață trăită de Olga. Îmi place nespus să le privesc: să-mi amintesc cu drag de cineva, de alte dăți.</p>
<p>Nu materialitatea, ci suflarea idealismului lor o iubesc.</p>
<p>Și ce-ai mai făcut, Olguțule drag, de când ne-am văzut pe furiș? Cum mi-e dor să te văd! Și cât de mult nu se poate! Deprins să-ți văd adesea figura, eu — care nu am fericirea să fac ce doresc în casa părintească — cercetez pe ascuns chipul magic, care tăinuit la izvorul simțirii, îmi povestește toată minunea ființei lui!</p>
<p>Mă grăbeam joia trecută la tine, îți amintești? Îmi venea un neam, din depărtare. Ah, Olguțule drag! Era puțin adevăr în cele ce auziseși... Tata îmi dă trei mii de lei să plec acum chiar la studii! Vărul meu, rugat de tata, mi-a vorbit de frumusețile Parisului, de marea plăcere ce mi-aș face-o, dacă într-o bună zi m-aș urca în tren, spre Paris; în afară de cei trei mii lei ce mi se-ar da aici, îmi oferă gratis masa. În linie: „Vezi nu face copilăria să te însori de pe acum! Eu regret că m-am însurat de tânăr... etc., și: la revedere, Pari-zianule!“ Cele din urmăcuvânte le-am auzit când trăsura mă pornea spre Băcești.</p>
<p>Multe ore rămăsei pe gânduri, în legănatul molatic al trăsurii. Eram trist și aveam de ce: fusese rănit în tot ce are omul mai prețios: sentimentele intime. Sincer, dar mult brutal, se încerca vărul acesta, inteligent de altfel, să-mi sfarme odată cu sentimentul ce mă leagă până la moarte de Olga, întreaga mea personalitate.</p>
<p>Mi-am explicat curioasa problemă pe care mi-o înfățișa individualitatea vărului meu. Un om deștept, care judecă totuși atât de simplist! Nu, nu-i de mirare, mi-am zis, ca și între intelectuali, să existe acea deosebire care împarte lumea socială între burghezi și aristocrați. Cu puteri spirituale egale, este la o categorie de muncitori cu mintea o noblețe, un avânt nebiruit către idealismul curat, care lipsește altora.</p>
<p>De zeci de ori pe acea cale, mi-am reașezat puterile judecății, mi-am examinat situația. Nu că n-aș fi fost destul de tare în credința mea; aplombul sfătuitorului m-a lovit mult în bunul simț. Și după cum necurățeniile se lasă în fundul apei, când liniștea cucerește tulburarea, dispărură gândurile-mi urile, făcând loc unei convingeri mai puternice, ca oricând: noi suntem pe drumul adevărat; nu putem primi sfaturile altora în această materie; acei alții nu ne cunosc de loc, sau prea puțin: nu au mentalitatea noastră. În fine: fericirea nu admite decât raționamente subiective!</p>
<p>Să-i lăsăm deci pe toți să cugete cum vor, să lucreze cum le e gândul, sincer sau nu. Sigur e: pe noi nu ne privește concluzia lor, lumea ideilor noastre (indiferent de valoarea socială absolută a sa) îmbrățișează un conținut străin și izolat.</p>
<p>Va fi observat, dragul meu Olguț? Tot ce îi spun, vine din dorința să fiu sincer cu ea și cât mai apropiați sufletește. Olga, cu cunoștințele-i frumoase despre oameni, nu va luacuvântele mele drept momente de șovăire, ci ca o ilustrare a adevărului: o minte sănătoasă nu înlătură reflecțiile potrivnice credințelor nestremutate. Da, da, Olguțule! Să nu iei altfelcuvântele lui Radu! Același iubitor Răducu visează lângă fetița lui o lume întreagă de fericiri: vede în Olga un tovarăș prețios de muncă și de mulțumiri intelectuale; dă logodnicei lui tot respectul și admirația pe care o merită distinsa-i personalitate, căci lucru sigur e: Olga este o individualitate însemnată! Rămâneți aceiași, noi fi-vom de-apururi împreună, sub razele de lună, când stelele apun, când apele resună.</p>
<p>Radu.</p>
<p>Pe poala acestei scrisori, scria Olga, cu două luni mai târziu: «Radule! Dacă în locul serii de la 3 octombrie, dacă în locul tuturor celor ce-au urmat de-atunci, mi-ai fi înfipt pumnalul în inimă, lăsându-mă pe loc moartă, ai fi fost de o mie de ori mai omenos, mai caritabil, mai bun!»</p>
<p>Se mutase. În noua sa locuință nu se făcuse niciuna din reparațiile necesare. Casa era murdară, fără niciun vină-ncoace, fără grădină și vegetație, urâtă ca și cartierul în care se afla.</p>
<p>Proprietarul, un om cârpănos, hapcar, încasase chiria cu o lună înainte, fără să se apuce de lucru, lăsând totul pe seama chiriașei.</p>
<p>Era o sâmbătă după școală. Afară ploua. Avea să vină Radu; nu-l văzuse de două săptămâni. Oare de ce întârzie? se întreba Olga, rânduind cele din urmă lucruri în camera de primire. Își aminti deodată visul. A, ce vis urât! Să fie oare cu putință? Nu, ce idee! Împrejurările dureroase prin care trecuse îi fuseseră totdeauna anunțate din timp de visuri; i se lămurea înțelesul lor himeric, chiar pentru străini. Dar acesta? Nu, firește, cugeta, agenții fizici înriuresc și ei foarte adesea. Tălmăcirea lui ar fi arătat o mare suferință, o suferință cumplită, care avea să o doboare, și care venea prin Radu; rușinea o întovărășea. Întârzierea lui Radu, cu mult peste ora știută, i-a amintit. "Să fi încetat oare Radu de a veni?" Chiar în acel moment ușa s-a deschis, Radu a apărut. Ea și-a ris fugar visul, l-a invitat în cameră și ea întârzie puțin.</p>
<p>Îl găsi trist. — Ce ai? Tăcu. Olga se apropie de el: "Nu te simți bine, Radule?" Aceeași tăcere; Radu se lăsă pe canapea, își înecă capul în mâini, începu să plângă: "Mă simt nefericit!" Trăsnetul căzut asupra copacului nu l-ar fi ars mai puternic decât o rănirecuvântelor lui: "nefericit!" Sângele îi îngheță; nenorocirea plana asupra lui; avu senzația că într-o parte, între culise, se sapă un mormânt. Se așeză tăcut, lângă el: "explică-te, te rog!" îi șopti înghețată. Radu tăcea. "S-a întâmplat ceva?" îl întrebă din nou.</p>
<p>"Am avut o discuție violentă cu tata. Venise, cum știi, Ticu de la Iași. A doua zi după ce ne-am văzut la cerc, tata a provocat discuția față cu mine, atacându-te direct, spunându-i că mă nenorocesc prin căsătoria aceasta, că mă aruncă în prăpastie, că... infamii! Indignat, i-am răspuns: 'Minti și e nedemn! Ești bătrân, ești tată. Și ai fete! Din această seară părăsesc casa părintească! Iau cu mine otrava cu care m-ai adăpat de luni de zile!' Am ieșit. I-a venit rău, căzu de pe scaun."</p>
<p>"Ce spunea despre mine?"</p>
<p>"Calomnii!"</p>
<p>"Nu aș putea afla ceva din ele?"</p>
<p>"Cu neputință! Sunt atât de murdare, te-ar lovi peste măsură!"</p>
<p>"Mi-a fost nefavorabil vărul tău?"</p>
<p>"Nu", răspunse Radu regăsit, privind în jos; prima oară nu era sincer cu Olga. Ea îl crezu pe cuvânt. Zece minute trecură, fără ca unul din ei să reînceapă vorba.</p>
<p>"Ascultă, Radule," reluă ea, "dacă opunerea tatălui merge până aici, îți înapoiez cuvântul și libertatea!"</p>
<p>"Radu tăcea. Așa dar, gândi ea înfiorată, nu protestează? În zeci de rânduri altădată, numai când credea într-o astfel de aluzie, pe clipă protesta îndurerat, disperat. Și acum? Tace? Plânge, dar tace! Ideea nu-i mai pare imposibilă? Așa dar... iubirea s-a dus...?! 'Nefericit!' Cuvântul acesta îi păru de foc! Îi vâjâia în auz, o ardea cumplit! 'Nefericit!' Dar asta însemna că imaginea ființei adorate nu mai avea putere asupra lui!</p>
<p>"O voce înăuntrul ei îi striga să-i vorbească călduros, să-i amintească trecutul ei, trecutul lor, să recheme în el amintirile dragi. Dar ce să-i spună? Trecutul ei? îl cunoștea! Dacă se îndoielile, cum ar putea convinge? Și apoi tatăl lui... leșinul..."</p>
<p>"O oră rămase încă Radu, plângând pe canapea. Când se sculă, Olga îl întrebă: cum rămâne?"</p>
<p>"Mi-e mintea prea zdruncinată, să pot gândi; îți voi scrie... sau... voi veni!"</p>
<p>"Nu," răspunse ea cu vocea înecată, "dacă renunți... să nu mai vii! Voi înțelege... Posibil dar?" îi fulgeră prin gând, realitatea înfiorătoare a cuvântului ce pronunțase... "Radu nu avea să mai vie? Radu de odinioară? Golul, pe urma lui? Nimic din tot ce-a fost? Rușinat, pustiit tot, în urma lor? Lacrimi mari, fierbinți, izvorâră din ochi, se rostogolcau pe figura-i îndurerată, pe când Radu o apropia de el, strângând-o sfâșietor: 'Olga, dragă Olga!' Plângea puternic pe umărul lui, plângea și el; lacrimile lor se contopeau, cădeau pe umeri, pe față, pe mâinile lor. Ii venea parcă să-i strige: 'Radule nu te duce! Rămâi aici! Ne suntem dragi! Minciună ți s-a spus. Umbra tatălui leșinat, revino! Ești copil! El, tatăl lui! Cât timp era nefericit fără tine, puteai lupta..., acum e al tatălui...! ar fi nedemn... Rosti blând, dar energic: du-te, Radule! Du-te chiar acum! Nu știu dacă peste un minut, voi mai avea tăria aceasta!"</p>
<p>"Dar suferi, Olga?"</p>
<p>"Sunt obișnuită cu suferința!"</p>
<p>Lăsându-și capul pe umărul ei, făcând zece pași într-un singur loc, plângând cu hohote, înaintă spre ușă. Olga o deschise:</p>
<p>La revedere, Olga! rosti el, ca un zăcut de săptămâni. Ea închise încet ușa, după el, păși în cameră, făcu ochii roată: singurătate, singurătate peste cărți, peste flori, peste viața ei!</p>
</div>
<div type="chapter" n="7">
<p>CAPITOLUL VIII</p>
<p>Ticu Munteanu singur, avea mare înrâurire asupra lui Radu. Veri de pe mamă, camarazi de universitate, Ticu era cu doi ani mai mare ca Radu; rămăsese însă în urma lui cu studiile, datorită sănătății șubrede.</p>
<p>Radu, cu o simțire delicată și o fire dispusă cugetării, găsise un tovarăș în Ticu. Dacă primul avea o inteligență mai vie, o imaginație mai aprinsă, cel din urmă cugeta mai rece, avea un temperament nepătimaș. Capătase încrederea lui Radu, de când reușise să-l îndepărteze de o cochetă, despre care Radu vorbise Olguței.</p>
<p>După ruptura cu trecutul nenorocit, cu mlaștina de sensualism, prin care înoată mulțimea tinerilor - din cea mai fragedă adoleștență - Radu simțea nevoia unei mângâieri. În anul întâi de facultate, se lăsase atras de farmecul unei tinere văduve, liberă în situația ei. Neînțelegerea sufletească a izbucnit din capul locului, întrucât legătura fizică singură îi apropiase. Înconjurată de fluturi, arăta și lor aceeași atenție, căutând ca din toți să pună mâna pe unul care să o ia de soție. Se purtase atrăgător cu Radu, până și-l apropiase; după aceea se arătase rece, indiferentă, răspunzând la complimentele altora, dar nu dorințelor lui, măsurând și calculând efectul asupra lui, să-l aprindă în așa fel, ca să o ia. Îl chinuia.</p>
<p>La facultate, Radu întâlni pe Ticu, se apropiară unul de altul, locuiau împreună. Ticu pricepu repede legătura și starea sufletească. Începu să frecventeze cu el aceeași casă. Cu firea lui mai rece - nefiind în joc, putea și observa mai rece - înțelese purtarea văduvei, pe care de altfel și Radu o bănuia. Ca să nu-i mai lase îndoielă, începu să facă curte văduvei; ea răspunse. Radu încredințat, deși dureros atins, se îndepărtă de ea pentru totdeauna. Căpătă însă pentru Ticu o încredere mai mare decât tinerețea și lipsa lui de experiență ar fi motivat-o. Îl iubea mult; terminând studiile cu un an înaintea lui, îi păstră aceeași dragoste; deseori vorbea Olguței despre el. Înaintea plecării la Techirghiol, asistase în Iași la nunta lui. Îi descrise pe Olga în culori entuziaste.</p>
<p>Venit acum pentru două zile în Roman, Ticu îi aprobă la început voința să se căsătorească fără consimțământul tatălui. Radu trecând pe la Olga - era ziua vizitei săptămânale - îi anunță că avea să întâlnească pe Ticu, la cercul cultural. Olga era tocmai hotărâtă să nu se ducă. Cu o noapte înainte, Casandra fusese rea îmbolnăvită, adusese doctorul, o veghease toată noaptea. A doua zi dimineață avu școală; după-amiază împachetase lucrurile din casă, până o întrerupse Radu. Seara îl simțea peste măsură de obosit. Când să plece la cerc, începu să plouă; nu-și putu lua o îmbrăcăminte mai elegantă. Pudră nu punea, cu atât mai mult, fard. Se simțea jignită ea, când vedea femei căsătorite sau tinere fete, dintre cele mai serioase, nu numai mascate cu pudră, ci și cu fard amintitor haremului turcesc. Nu se simt ele înjosite, umilite? se întreba. Își dădea perfect seama de efectul celei dintâi impresii, lăsată de individ. Această impresie la femei atârnă mai numai de înfățișare și de îmbrăcămintea ei; o aparență elegantă, atrăgătoare, poate ascunde golul gândirii și al simțirii, dar cucerește ochiul bărbatului, și el atât cere. Influența îmbrăcămintei asupra fizicului unei femei e nespus de mare; poate da eleganță și atracție uneia urâte, după cum haina rea croită și fără gust, poate răpi ceva din farmecul unei frumoase. Olgadisprețuia arma aceasta: se îmbrăca cu gust, dar simplu, sever. În seara aceea nu arăta bine. Pentru nimic în lume n-ar fi consimțit să pună pudră ori să renunțe la cerc pentru motivul acesta; era la dânsa și o mânie să se lase judecată prin prizma fizicului, de cei care se opresc la el.</p>
<p>Conferința se începea când intră. Membrii erau așezați la masă. Printre ei văzu câteva persoane necunoscute; erau păsări străine, pribegi, intelectuali care abia sosiseră într-un oraș, găsesc un fel de cămin în astfel de cercuri.</p>
<p>Pe tânărul simpatic, serios, de lângă Radu, îl luă Olga drept vărul lui. Conferința terminată, membrii se pregăteau să plece, fără să mai converseze între ei, ca altă dată. Olga ieși. Radu și Ticu o ajunseră din urmă. Acesta se arăta încântat de ea, din cât i-o descrisese Radu, îi sfătui pe amândoi să dea lucrului aparența negativă, până la încheierea actului, ca să ferească contrarietatea tatălui.</p>
<p>Olga mai mult tăcea. Deși o mulțumea auzindu-l vorbind în cunoștință de cauză, aprobând pasul lui Radu, deși plecase bine dispusă de acasă, devenise deodată adânc tristă, fără să-și fi lămurit pentru ce. I se părea că între ei și ea plutea o nenorocire. A doua zi, Ticu plecă. După-amiază, avu loc discuția cu bătrânul Salcie. Felul nemăsurat de negru în care zugrăvea el pe Olga, puse pe gânduri pe Ticu. Știa că Radu se înșelase odată; n-ar fi fost greu să se fi înșelat și a doua oară, pasionat și cu imaginația lui vie.</p>
<p>El ca și Radu, aveau experiența vieții intelectuale pe care o trăiseră. Pe cealaltă, pe care o dă cunoașterea lumii, nu o aveau în destulă măsură. Nu-și dădeau încă seama, Ticu mai mult ca Radu, de reutatea ei; nu cunoșteau puterea cu care se impun mahalagismele într-un oraș de provincie, alimentând deopotrivă pe ambele sexe, mai ales pe cel feminin, ca pe cel redus mai mult la el, prin lipsa culturii, a ocupațiunilor, ca și a distracțiilor serioase. Nu știau cu câtă ușurință o vorbă murdară, o calomnie aruncată de un mișel prinde teren, după cum o buruienă crește pe orice fel de pământ.</p>
<p>— Nu se poate, spunea Ticu lui Radu, în drumul spre gară, bătrân cum e, părinte și cu fete, să vorbească atât de ușor și lucruri atât de grave, pe seama unei fete, mai ales a unei profesoarei. Ești încredințat că nu e astfel?</p>
<p>— Mi-a dat cuvântul, mi-a povestit trecutul, e sfânt!</p>
<p>— Dacă o fi viclenie? Ți-a spus ceva, nu tot, să o crezi loială, să nu cercetezi, să nu crezi adevărul... când îl vei fi auzit...? De mult timp fără părinți, călătorind singură... cine știe ce trecut se poate ascunde în viața ei independentă. Poate chiar desgustată de un trai urât, să dorească o viață onestă, sigură, mai ales cu un tânăr deștept, frumos, idealist într-atât că a luat drept adevăr ceea ce i-a spus ea... ? În acest caz nu face să-ți încurci viitorul, să sacrifici pe tată! „Ticu nu bănuia egoismulcuvântelor lui. Un trecut mizerabil, din acest punct de vedere, nu ia dreptul un unui bărbat să aspire la un viitor onest: îl interzicea unei femei.</p>
<p>— Dar fata aceasta, răspunse Radu, a fugit de iubirea mea. Se ferea de mine! Mi-a destăinuit tot ce-și credea defect, și care e omul fără defecte?</p>
<p>— Ce să le spun eu? A făcut-o din calcul! Simțind că nu îți e indiferentă, a căutat să te cucerească, având aerul de a nu te fi vrut. Deșteptăciunea și cultura au ajutat-o!</p>
<p>Radu tăcea. Ceea ce era curat, onest, frumos în el, îi arăta că Ticu se înșeală. Răul tatălui îl speria însă, văzu clar impasul greu în care se afla: căsătoria cu dânsa, sacrificând pe tată până la urmă, sau... renunțarea la viitorul lui frumos, la tot ce-i era sfânt. Ia cuvânt, onoare, în favoarea tatălui... În Ticu căuta un reazăm: aștepta ca el cel puțin, să-i aprobe dreptul lui — părut egoist — de a-și apăra credințele, viitorul, față de tată și de toți. Cuvintele lui Ticu îl răneau și mai ales îngrijorau: nici el, cu dânsul? Mai presus de toate, rosteau o sentință: prizma neprielnică prin care văzuse Ticu pe Olga. Își aminti de sfatul vărului său din Paris, decuvântele d-lui A.: „nu erau potriviți... Să nu fie cumva înșelat dânsul?" se întrebă deodată. Toată lumea de-o parte, el singur de alta...?! Nu vor fi având ei dreptate ? Caută să reia chestiunea, să o analizeze cu cel mai mare sânge rece, să se ocupe în primul rând de părțile nefavorabile Olgăi, să înceapă cu ele. Pe peron auzi pe Ticu: „Abia un an — și nici un an — după băncile universității, ai găsit o ființă care — îți se pare— că întrunește calitățile ce dorești. Se întâlnesc rar ființe ca dânsa, recunosc, dacă... nu le înșeli ; totuși, ai înainte îți e un viitor lung, frumos, îndepărtat ; în calea ta vei mai putea afla o alia cu calitățile ei, mai lânără, mai frumoasă, și voită de unchiu. Gândește-te : e bătrân .Violent cum e, autoritar, supărarea îi poate aduce moartea... ce te faci atunci? Rămâi cu atâția copii ? Ascultă Radule, între ea și tată, aș sacrifica-o pe dinsa, chiar de e așa cum o crezi! Rostindcuvântele din urmă, se aruncă în tren. Ticu, deși inteligent, lipsit înseși de experiență, influențat puternic de bătrân, încredințat superficial că Radu se nenorocește, făptui nemăsurata greșeală să vorbească într-o chestiune atât de gravă, în deplină necunoștință de cauză, conștient de înrîurireacuvântelor lui asupra lui Radu, dar strein, nepăsător, de cauza Olgăi. Confirma pe deplin egoismul sexului lui, față de celălalt sex. De angajamentul moral al lui Radu către Olga, de cuvîntul de onoare, cum se punea acum chestiunea, între ei amândoi, față de societate, nici îi trecu prin gând. Rugat și de bătrîn, prinse momentul descurajator ce-i provocase lui Radu, reul tatălui, mult mai neînsemnat însă, de cum fusese aratat și căută să-l influențeze, să-i provoace temeri, să i le mărească. Greșea, cum greșea încredintându-l că ar fi putut găsi averea, tinerețea și frumusețea, la un loc cu virtuțile Olgăi. O fată tânără și frumoasă ar fi fost greu să întrunească calitățile ei, după cum dânsa, cu excelente calități morale și intelectuale, nu mai putea avea în destulă măsură pe celelalte. Omul e un amestec de calități și de defecte ; cu cât numărul celor întâi precnmpănă asupra celorlalte, e mai superior. Fatal se fac îngăduiri între soți, de o parte și alta, unor calități mari, sau unui număr mai mare de calități. Olga avea pe cele mai de prețuit, pe cele cari se găsesc mai rar, pe cele cari conveneau mai mult lirei lui Radu.</p>
<p>Cuvintele lui Ticu îl descurajară. Nu avea dreptate, știa bine ; totuși, cum l-ar -ți voit de partea lui ! Simțea nevoia morală să afle pe cineva care să-i aprobe felul lui de a vedea. Și nu afla! Ori cum, nu avea —iși zise— decât an-, putea greși ! Se simți pornit să analizeze totul pe un teren neprielnic Olgăi. Să-i fi mințit ea? Se întreba, venind spre oraș. Să fie altul trecutul ei ? Sentimentul pentru Lorescu fusese nespus de adine, să fi rămas atât de curat... Ba! își răspunse cu dezgust, și de ar fi fost... aceasta condiționează sufletul unei femei ? Cum, noi avem dreptul să trăim cum ne place , să ne târăm prin mocirla destrăbălării, și ele... îngeri ? Dar mai la urmă, le profanăm noi când le atingem, noi, cei inti-nați iu noroi 1 Noi, cari legăm relațiuni cu orice ne orocită întâlnim I Noi, cari jurăm credință la zece, până ne oprim la una ! Și noi pretindem perfecțiune, curăție angelică. . Nu, un om brut s ar putea opri la un asemenea punct, un om cu simțire, nu! Sunt atâtea împrejurări nefericite, în viața lor! Bărbații atât de ticăloși I Dacă unul minte, e. drept și uman, ca altul să aline, să rescumpere răul făptuit! În ce caz m-aș găsi însumi, de aș părăsi-o? Nu mi-am dat cuvântul ? Nu i-am jurat de zeci de ori iubire? Putea să nu aibă încredere în mine? N-am trecut însumi pe lângă un asemenea punct? Ce frumos de onest mi-a răspuns : „Să ne păstrăm liniștea conștiinței, va fi tăria cu care vom înfrunta bârfele !“ Dar... continuă el, reluat de îndoială, nu cumva?... va fi răspuns astfel, pentru că... Nu! Nu! E nedemn ceeace gândesc, își zise, forjându-se să dea altă direcție gândurilor lui. Oricât Încerca, nu reușea. De unde calomnia cu Lorescu ? Tata ? mi-ar fi vorbit din capul locului, dacă ar fi știut... Ce-ar fi să scriu doctorului?! Să-l întreb, să mă duc însumi la Piatra ! o, e nedemn ! Cât de jos m-am coborât! Cum aș ofensa pe Olga, printr-un asemenea pas! Cum o ofensez cu asemenea gânduri! Hotărât să le pună capăt, își luă de acasă geanta, să facă câteva vizite prin oraș, ca să câștige membri acționari la cooperativa-librărie. Cea întâi familie care îi era în cale, fu profesorul Cireșiu. Intră, îl întâmpină ea. Radu îi arătă scopul vizitei, folosul mare al acestor cooperative pentru industria și comerțul românesc, în Moldova cu totul pe mâna străinilor.</p>
<p>— Primim bucuros, răspunse ea, nu din principiu..! Drept să-ți spun, nu prea am încredere în cooperativele acestea; n-au fost conduse cu destulă pricepere, ca să fi dat rezultatele așteptate...; primesc, ca să fac plăcere unui tânăr atât de dornic de lucruri bune! "A propus", zise deodată, ca și cum ar fi fost vorba de același subiect, îmi dai voie să-ți vorbesc nu ca unui străin? Ci ca unui frate, ca unui copil de-al meu? Și începu să vorbească, fără să aștepte răspunsul lui Radu, cu o repeziciune care nu-i dă pas lui să replice: "Vezi, sunt mamă... și, ca să-ți spun drept, mă doare când văd un băiat rătăcit! Se poate să te necăjești pe sinceritatea mea, cunosc tinerețea, sunt încredințată însă că-ți fac un serviciu și... am să trec peste delicatețe, peste așa-zisele considerații de bună educație, vorbindu-ți deschis: știu pe cine vrei să iai. Păcat, crede-mă, zise privind țintă pe Radu, uluit de vârtejulcuvântelor, de îndrăzneala ei. Dacă nu s-ar fi simțit el însuși prins de îndoieli...! Simțea clar câtă ofensă aducea Olgăi, lăsând pe o străină, pe cea întâi venită, să o vorbească de rău, lui, logodnicului, și totuși, zbuciumat de teama îndoielii, o asculta înfiorat: "E inteligentă, cultă, dar nu-i pentru tine, crede-mă! Ai văzut vreodată un măr frumos, frumos pe dinafară, găunos înăuntru? E ea... fizic și moral... Lorescu mi-e ca și frate... ți-am spus tot... Poate ești indignat acum pe mine, cum ai să-mi fii recunoscător, mai târziu? Cum ai să plângi, dacă nu ai să mă asculți...! Gândește-te: soții? cât păr în cap! Tată? unul singur. Mi-e milă de tine! După paloarea de pe față, văd cât suferi, dar... și chirurgul tău, fără să se uite la durerea lâncezului! Te las acum, uite, vine Gireșiu, încasează-l cu două acțiuni!" Dispăru pe ușă, pe când Gireșiu, intrat pe alta, îi dă buna ziua. Mecanic, ca un elev surprins de profesor cu altă ocupație, îi expuse Radu planul cooperativei, sfărâmat, grăbit să iasă mai curând dintr-o casă devenită infern. Când se văzu în stradă, avu senzația unui om beat, i se păru că ar fi avut un vis cumplit de rău, chinuitor. "Pentru ce n-a fost vis?!" își repeta dureros, trecându-și mâna peste fruntea brobonată de sudoare. Este cu putință? Olga! Olga! Cum am crezut în tine! De unde știa tata? Naiv ce am fost! Cum de nu mi-a venit în minte, mai de mult...?! În starea în care era, crezu lucrul fără control, fără să-l ducă mintea că totul fusese pus la cale de bătrânul Salcie, cu vara lui Lorescu. — Da! Da! Iată de ce mi-a vorbit ea (nu mai numi pe Olga cu numele ei) din capul locului, dându-mi și numele lui Lorescu... iată de ce mi-a vorbit despre sdruncinul trecut al unei mâini... Se temea de vara doctorului Lorescu!</p>
<p>Uitase Radu că Olga îi propuse odată examenul medical, care să spulbere bârfele, uitase că ea însăși și voia să-i descopere într-o zi, calomnia aceasta auzită prin Seva, care o auzise indirect pe atunci de la bătrânul Salcie, uitase că prin plecare în vacanție la Wdrishofen, Olga voise să-i dea încă un ragaz de două luni, să cugete rece, de departe, neinfluențată de ea! Zadarnic vorbea în el, vocea adevărului: Olga nu minte! Uitase ochii ei? Privirea plină de adevăr? Purtarea ei demnă, față cu tine? Pentru aceasta, răspundea în el altă voce, doarme cu fereastra deschisă! Pentru aceasta, băile reci dimineața?! Cine știe cât o fi de lânceză... ofticoasă... cum spune tata și doamna Cireșiu... Mărul, putred...!</p>
<p>Dacă s-ar fi dus la Olga în starea aceea, să-i arunce în față cele auzite, minciuna ei, luată drept adevăr de dânsul! Privirea limpede, luminoasă, sinceră, a ochilor ei. I-ar fi arătat cât era de rătăcit, cât o ofensa! Dacă i-ar fi vorbit! Cum de simplu ar fi dezmințit ea tot, prin puterea care o dă seninătatea conștiinței! Ar fi cerut examenul medical al doctorilor propuși de el; de față cu el, prin el, ar fi scris lui Lorescu! Ar fi făcut-o aceasta de mult, de când auzise ea de calomnie, dacă Radu i-ar fi dat atunci pas să vorbească! I-ar fi arătat o scrisoare primită cu doi ani în urmă de la doctor. Ce probă mai vădită, mai la îndemână, decât scrisoarea aceea? Cum s-ar fi potrivit necorectitudinea Olgăi cu distinsul respect ce reieșea din scrisoare? Dar Radu, încredințat de vorbele doamnei Cireșiu, că Olga îl mințise, nu se duse la ea: lipsi și de la vizita săptămânală ce urma, sub motivul mutării ei. Abia după două săptămâni se duse, în sâmbătă, când auzi ea, sentința aceea de foc: Radu nefericit! Dacă ar fi fost măcar atunci sincer! Dacă i-ar fi mărturisit tot! Încă s-ar fi putut încredința că fusese mințit. Neîncrederea într-insa îl făcu să tacă. Tăcu asupra discuției cu Ticu, când Olga îl întrebă dacă i-a fost favorabil, cum tăcu și asupra calomniilor doamnei Cireșiu. Invocă singurul motiv ce-i rămânea: leșinul tatălui. Nu intrase însă atunci la ea cu voința să rupă hotărât. O iubea încă, se temea de sănătatea ei, dacă s-ar fi retras. Intra pentru întâia oară nefericit la ea — și asta i-o spuse, fără să se explice asupra cauzelor care l-au adus aici. Cuvintele acestea rosteau însă pentru ea — nemulțumită de fizicul ei — o sentință cumplită: nu mai era iubită! Pumnalul de care se temuse într-un viitor îndepărtat, îi era deja înfipt. Radu o voise odinioară, contra voinței tatălui; fără ea se simțea foarte nefericit. Îi primise mâna, nu fără mâhnirea ascunsă că a devenit ea, cauza supărării unui om. Pe ea o costase amar, discordia între el și tată; răul acestuia o întrora. Din moment ce Radu șovăia acum între ea și tată, însemna că nu mai era pentru el, ceea ce fusese odată: ființa fără care să se prefere mort! Ii înapoie atunci cuvântul și libertatea și Radu nu protesta! Lovitura mergea mai adânc, de cum s-ar fi așteptat. Îl crezuse om și îl vedea copil! Cei 24 de ani se rostogolau cumplit asupra-i. Lumea avusese dreptate: ea singură și purta vina: cum se putuse încrede într-un tânăr? Cum lăsase în mâinile lui liniștea, viața, onoarea ei? Nu o pierduse pe cea înțeleasă în genere de lume, dar sensul moral înalt alcuvântelor, sta pentru ea, mult mai sus! Să-i bănuiască lui? Ce? Tinerețea?! Nu! Cu cât pumnalulcuvântelor lui tăia mai adânc, cu atât mândria demnă, rece,a vinii își aducea numai ei, o făcea tăcută. Pe el îl costă aceasta. Odată pus pe un teren fals față de ea, îndoindu-se de sinceritatea ei, îi analiza acum felul cum se manifesta, prin premisele greșite de la care pornise; era nedrept cu dânsa și nedrept avea să remâie până la urmă. Sub masca ei de mândrie, de răceală, nu întrezărea abisul durerii, ci îi făcea un nou cap de acuzare: îl voise, dar nu-l iubea! Nu suferea! Ticu avea dreptate! Când o văzu plângând, se induioșă. Își aminti trecutul ei de suferință; imaginea luminoasă a Olgăi fulgeră încă odată înaintea gândirii lui. Darcuvântele doamnei Cireșiu reveniră. În loc să vorbească, tăcu. Și Olga, tăcu și ea: ce-avea să-i mai spună? Trecutul ei? Nu i-1 destăinuise, trecând sub tăcere paginile-i frumoase și lăsând să vorbească cele vitrege? Dacă se îndoia, cum putea să o convingă? Să ia de martor pe Lorescu, onestității ei? Nici odată! Prefera mormântul înaintea unei astfel de ofense! Cu totul altceva ar fi fost dacă ar fi cunoscut calomnia doamnei Cireșiu către Radu — calomnie pe care bătrânul Salcie avea să o răspândească curând în tot orașul — ar fi scris atunci lui Lorescu prin Radu, și el ar fi vorbit, totul s-ar fi lămurit. Necunoscând-o, două tălmăciri dădeacuvântelor lui Radu: ori motivul invocat — reul tatălui — era adevărul și atunci îi părea de prisos, nedemn să lupte, întrucât Radu insuși numai protesta că era nefericit fără dinsa, ori nu era dovada cea mai cumplită, că voia să se retragă, că nu o mai iubea? Ce putuse face de cât să-i întoarcă libertatea, cuvântul, cum și făcuse? Astfel se întreba Olga târziu după ce Radu plecase, retrăind pe străzi întunecate, chemând vântul să-i răcorească fruntea. Reintrată în casă, se văzu din nou cea de demult, cea de odinioară, cea de totdeauna: Aceeași viață, aceeași durere, aceeași singurătate! Peste cărți, peste flori, peste sufletul ei, singurătatea plutea. Un vis frumos o desmierdase o noapte... trecuse... visase! I se părea că umblase posomorâtă pe jos; călător curmat, își așeza iar traista suferinței de căpătâi! În rugăciune șopti din nou adâncul, desperatul, vechiul cânt: să nu mai fie! S'o cheme părinții, sus lângă ei!</p> 
<p>În țară, la Paris sau la Berlin, gândurile ei l-ar fi căutat, l-ar fi urmat... și el? N'o mai iubea! Cum? De când? Îi analiza purtarea din urmă, fie ce discuție, fie ce cuvânt. Nu-i repeta el mereu: «Vezi Olga, am fost făcuți unul pentru altul! În fiecare zi mă încredințez tot mai mult, n-aș putea trăi fără tine! Ești singura ființă care mă înțelege!» Nu pluteau ochii lui în iubire? N'o privea în extaz, numind-o sfântă, în fața căreia cată să te închini, nu să profanezi? Două săptămâni nu se văzuseră; era cu putință ca schimbarea lui să fi venit într-un interval atât de scurt? Cât de duios fusese și în cele două vizite din urmă, înaintea mutării ei! I se repetase în ajunul penultimei lui vizite: „spune-ții, zicea bătrânul Salcie, că am s-o omor!“ Când Radu veni a doua zi, o găsi tristă; nu-i scăpa nici cea mai mică schimbare a feței, a gândurilor ei. Zadarnic căută să afle cauza. Vorbind însă despre viitor, Radu numără lunile rămase: „Octombrie ca și trecut! Cinci luni ne mai desparte!“, rosti bucuros, privind-o nespus de fericit. Veselia lui o întristă și mai mult. Radu o rugă fierbinte să-i spună ce are? Cine știe, de voi apuca eu, ziua aceasta?... răspunse ea îndurerată. Cum stăteau pe canapea, Radu o îndepărtă puțin cu mâna, o privi șăgalnic în ochi: „îndoeli?... glumești, dragă Olga!“ Văzând-o tristă, adăugă îndurerat și el: „nu, Olga numai are gânduri urâte, nu așa? Cum te văd, draga mea, așa văd iaainte-ne, momentul solemn!...“ Ea rămânea totuși îngândurată. „Olga, dragă Olga, mă faci să suferi. Ce ai? Te-am supărat cu ceva?“ Și o rugă bland, stăruitor, să-i spună cauza tristeții. Olga îi descoperi amenințarea ce i se repetase pentru a treia oară. Radu începu să râdă în hohote: „Olga, dragă, negreșit râde și dinsul, când îți comunică astfel decuvânte. Știi, caută s-alunge vrăbiile din lan, cu momie sperietoare! La urmă, putem oficia nunta, în alt oraș?... „Nu știu ce-mi spune Radule, flori de lămâie n'au să-mi încunune fruntea... și de-or încununa-o, nu în viață!...“ Suspină ea, încătușată de o presimțire neagră. Radu se întristă: „te rog, nu vorbi astfel! S'admit c-ar fi serioasă amenințarea lui: nu mă va găsi pe mine în cale? N-am spus totdeauna Olgăi: împreună în viață, împreună în pânzele albe? „Nu primesc aceasta! strigă ea repede. De va fi să lovească, în mine să lovească! Radu se apropie de dinsa, o privi lung, trist, duios, până în adâncul ochilor, rostind grav și solemn: „a lovi în Olga, înseamnă a lovi în mine! Aceasta o știe el bine!... Când ea nu va mai fi, Radu va muri! Ii luă mâna, i-o sărută, o mângâie, adăugând: suntem copii, dragă Olga! Va ceda de bună voie! Nu numai că va ceda, te va iubi, cum te iubesc eu... </p>
<p>Dar vizita ce urma, când îi anunță venirea lui Ticu? Nu puneau la cale, simplicitatea acelei solemnitați? Casa pe care s-o închirieze din aprilie? Când îi dă un pahar cu apă și miere de fagure, nu-i zise el: „nu e aceasta cea mai dulce miere pe care mi-o dai, Olga mea dragă!“ Și când să se despartă pe prag: „mulțumesc, Olga! Iți sunt recunoscător! Mă faci fericit!</p>
<p>Pe locul acela, chiar îngenunchease ea: se rostise propria ei fericire! De ce vântul nu râdea? O, da... plângea, nu râdea, n-am priceput! Își zicea acum. Crezui încă o dată, în fericire! Deschise larg ușa: să intre! Sta durerea după ușă, sta și-mi striga: „nebuno, știi cui deschizi? Nu-ți sunt eu, tovarăș ursit?! Nici când nu ne vom despărți!</p>
<p>Flacăra lămpii se stinsese de mult în cameră. Ardea durerea: para ei lumina. În două rânduri părăsi Olga patul, crezând că nu mai era mult până la zi. Orniciul stase, neîn-lors. Liniștea deplină a străzii, maestria păcii pe cerul luminat de-o stea, nu-i puteau strecura jăraticul de liniște pe care o implora. Gândurile veneau și se duceau, ca valurile mării, bătute de vânt. Cugeta la nestatornicia lirei omenești. Tatăl lui Radu, fără strop de scrupule, de demnitate, o vorbise în săli publice, către toată lumea; și acum când rămânea în râsul în vorba tuturor, el, cel care-i pusese pe deget inelul vrăjit, unde era? Pentru ce n-o apăra?</p>
<p>Ca și lordul Nelvill, ca și oricare altul, se îndepărta, când nu-i mai convenea căsătoria cu dinsa! Cât a găsit ceva nou, a fost înlănțuit, când nu, nefericit! Don Juanul, sclivisitul, secătura, ce-ar fi putut face mai mult? Durerea ei? Situația în care rămânea față cu lumea! Nu se gândesc bărbații nici un moment la aceasta! își răspunse. Ea condamnase în intimitatea gândurilor ei pe fata care, încrezătoare în promisiunea iubitului, se lăsa amețită de dragostea lui. Acum își deslușea: nu era prea greu să se lase amețită! Ea e suflet curat, neatins de vina vieții din jur, nespus de mult superioară lui, prin înălțimea, prin adânc cui, prin curățenia simțirii ei, dar negrăit de inferioară, în ce privește experiența de lume, de cunoașterea omului; ea nu știe încă: Cuvântul lui de onoare, egalează pe zero, față de femeie... îl vede alături, înfiorat de iubire — sincer sau prefăcut — adorând-o, până să-l doară atingerea unui fir de păr din capul ei! Se poate îndoi de iubirea, de sinceritatea lui? Și ea? Îl iubește cu poezia simțirii ei, cu puterea adevăratei iubiri, cu adâncimea sentimentului sincer. Îl aureolizează cu idealismul ei : alt om mai bun, mai de caracter, mai superior lui, nu există ! Omul acela în stare să facă o faptă urâtă ? Cu neputință ! Și o face pe ea mai ales, când o iubește atât, să verse o lacrimă? de neadmis! Îl aude înfiorând pe tinerii înșelători : dacă toți ar fi corecți, nefericirea trădării nu ar exista, nici neîncrederea !» Îi demonstrează el, făcănd-o să înțeleagă că: din punctul lor de vedere, al lui și al ei, respectarea sau nerespectarea conveniențelor, este același lucru, că, siguri unul de altul, ar putea să calce tradiția, atât cât nu constă decât într-o simplă formă de oficialitate publică. Ea e deprinsă să privească pasul acela ca o călcare a datoriei ; se opune, nu voiește, îl roagă să-l respecte. El cere, stăruie, suferă. Face apel la proba ei de iubire, de încredere. Și ea nenorocita? Nu atât din nevirtute, cât ca sacrificiu pentru el, răspunde dorinții lui. Și atunci? monstruozitatea suferită de semena ei, de care a auzit, pe care o condamnase ca prea ușoară, se resfrânge și asupra-i ! La pușcărie nefericitul care, a furat o pâine de pe masa plină, să o ducă copiilor ajutorați ! Tâlharilor de onoare, tâlharilor de ziua mare, faima de eroi ! Câtă durere pe urma lor, câte victime ! Viitorul fetei pierdut, moralul, sănătatea, zdrobite! Ura, disprețul lumii asupră-i ! La pușcărie, mama denaturată, care, într-un moment de fioroasă disperare, de nebunie crudă, își pierde mințile căutând răzbunare, voind să se omoare ori, nebunie și mai dureroasă, să nimicească mărturia greșelii, sângele, carnea, copilul ei! La pușcărie! Iar el? el? Adevăratul vinovat, hoțul de onoare, omul înșelător, tatăl monstruos care părăsește două ființe după ce le-a nenorocit, se plimbă liber, gata să reînceapă de la capăt! Justiția atinge numai pe femeie! Codul social, ura, râsul, batjocura, tot numai pe ea !</p>
<p>Iubirea lui? A dispărut ca prin minune, făcând loc unei cinice respunderi, aruncată și de el, asupra ei, numai asupra ei: „dacă erai virtuoasă, se cuvenea să nu-mi respunzi!“ Și crezându-se prin acestecuvânte — oglinditoare unui egoism și unei nedreptăți nedemne de om — liber de orice angajament față de ea, trece mai departe omul corect, caracterul integru, bărbatul de stat, privit de onest, îmbrățișat ca ginere! Da, își repeta acum dureros Olga, pentru fiecare nenorocită, iubitul ei pare tot atât de superior, cum îi păruse ei Radu... Ce egoiștii! Interesul lor, atîta tot! Nu l-a făcut de zeci de ori atent: o nouă lovitură de natura aceasta, ar omori-o? Și el? s-a jucat cu viața ei! Dar nu... Radu nu era egoist; prin fire, îl cunoștea dispus către bine, adevăr, dreptate; era idealist. Firele lor se apropiau atât de mult! Erau meniți — părea — unul pentru altul. Cerul îi apropiase, dar a sărit infernul și i-a despărțit... Mediul îl doboară, cugeta, nu se poate altfel! Dacă se simte nefericit, dacă imaginația ei nu mai avea putere asupra-i, este pentru că ea însăși cade în ochii lui, ciuruită de veninul, de calomnia altora!</p>
<p>Ce pagină măreață, scrisese odinioară tovarășului de ideal: vei avea de luptat cu părinții, cu societatea întreagă; pătrunde în marea sufletului tău: lipsește acolo stânca egoismului? Plin de coraliul idealismului, dă voie cerului înstelat al iubirii să se reflecte în adâncul lui? Intră în luptă, dacă nu îl vezi, nu intra! Iată, el însuși se afla în cea dintâi, în adevărata luptă cu mediul; de e învins acum, un învins are să fie totdeauna...! Și ce lupte tragice se vor petrece în sufletul lui... fiind un cine va, dar nu tare ca stânca! A te menține în sfera ta sufletească, a răspunde minciunii cu adevăr, răutății cu bine, a fi refractar linsajului, minciunii, răutății, înseamnă a lupta față de viață; Radu avea să fie unul dintre aceștia; avea să vie întotdeauna în conflict cu mediul. Viața lui nu-i părea trandafirie; sub pașii lui ar fi reșit deseori spini și bălării. Câtă nevoie să găsească mângâiere în tovarășa de acasă! Acolo în căminul lui, să fie înțeles, încălzit, împuternicit! Ea ar fi fost trestia ce mălădie stejarul, iedera gândirii lui, izvorul care să-i lumineze! Căpățâiul pe care să-și rezeme capul. Iarba mângâietoare, îmbălsămată cu parfumul florilor, care să-i adoarmă curmatul corp! Unde el ar fi fost Radu, ea să fi fost râdă, a doua lui ființă, eul lui din afară!</p>
<p>Tristă constatare trăgea dintr-o experiență târzie. Dacă iubirii lui ar fi răspuns prin cochetărie, sentimentele lui s-ar fi aprins până acolo unde, nebun de iubire, nimeni nu l-ar fi putut opri. Dar a răspuns în om; a ținut seama de ceea ce suferise prin cochetărie. A lăsat sentimentul să alunece în faza sănătoasă care nu arde, nu omoară, și atunci el s-a adâncit, dar a pierdut din forță, s-a mai potolit, așa cum se potolește valurile unei apei sub zăgazul cheiului, ori flacăra lămpii, sub cilindrul ei. Sentimentul a rămas același, coloritul s-a modificat. Prietenia liniștită, binefăcătoare, a înlocuit pasiunea. De fapt, prietenia statornică, adâncă, deplină, face temeinicia unei căsnicii, mai ales când este cimentată prin comunitatea de ideal, prin afinitatea sufletească, cum era între ei. În lupta cu mediul însă, iubirea învinge, pe cât timp prietenia poate ceda.</p>
<p>Ii repetase de atâtea ori: „iubesc pe Olga, pentru ea însăși!“ Cât de repede s-a stins iubirea aceasta, își zicea acum, dacă nu cochetase! Nu au rațiune femeile false, vopsite, cochete, capricioase? Armele lor pot să nu fie alese, experiența le dovedește de bune! Entuziasmul cu care începuse rânduirea casei, cea din urmă credea, până la cea întregită din April, a dispărut.</p>
<p>Era duminică. Casandra la spital. Olga se plimba cu pași mari prin cameră, privind pustietatea străzii: Nu ești din casă; vederea oamenilor, iar fi făcut bine. Ii resună deodată cântul ce-și fredona până acum, lucrându-și câte un obiect din albituri:</p>
<p>Treci, timpule, treci, Și te petreci, Să vie vara Cu primăvara. Și rândunele Și flori cu ele, S-ajung mireasă</p>
<p>Când fu la versul din urmă, ochii i se înecară în lacrimi, durerea o înșfăcă, ca vulturul prada: privi la fotografia lui Radu și completă: să ajung mireasă moartă, pe masă! Locuința aceea i se prefăcu în mormânt; i se părea că moartă aveau să o scoată din ea...</p>
<p>A doua zi avea curs. Nimic nu trăda infernul din sufletul ei. Aceeași conștiințiozitate în clasă, mai multă energie lăsată; entuziasmul însă nu lumina, cum raza de soare nu încălzește ziua de toamnă. Seara trecea în ziarul ei: „Radule (e cea din urmă oară poate, când te numesc astfel) atât îmi pare de necuprinsă schimbarea sentimentului tău! Cred mai curând într-un fel de apatie momentană, venită din prea multă sbucium. Am curajul, cum vezi, să-ți vorbesc, să te ajut în momentul greu. Voisem mai întâi să te las cu totul în voe. M-am întrebat dacă n-aș greși? Te văd obosit; lupta crâncenă te așteaptă: e luptă de onoare! Dacă ai rămâne la o parte, să te las singur să lupți și, Doamne ferește, să (fiu nevoită să zic odată: și el ca toți: mare la vorbă, mic la faptă, ar fi cred, ca și cum le-ai găsi aievea pe câmpul de arme. Aș fi lângă tine, te-aș vedea slăbind și-aș rămâne locului, nemișcată, lăsându-te la voia întâmplării. De aceea, amice, încerc să-ți vorbesc. Dacă aceea care îți scrie, își păstrează încă în inima ta locul pe care i l-ai arătat în nenumărate rânduri, dacă numai hărțuelile și contrazicerile le-au influențat, aducând starea în care te-am văzut, e păcat, Radule, să cedăm reutății, invidiei altora! Avem un trecut frumos, destul de lung în urmă-ne; solid, să ne putem baza pe el; sfânt, să ne apropie și în viitor! N-ai urcat munți? N-ai văzut cum stânci uriașe, cale înfuriată, prăpăstii sub picioare, amenință călătorul la fiecare pas? Dar ce priveliște dumnezeiască, sus! Cum îl resplătește de angoasele biruite!</p>
<p>Lupta se dă între prejudecată de o parte, între logodnica pe care ai angajat-o, de alta. Tradiție, reutatate, paternă, într-o balanță; convingerile tale, onoarea, de alta. Dacă ți-a devenit indiferentă alegerea, dacă te-ai simți ușurat recăpătându-ți libertatea, dacă tatăl tău singur, e cauza schimbării tale, rămâi cu bine! Dumnezeu să te aibă în paza Lui! Presoare-ți viitorul, flori pe cărări. Nu-mi răspunde și nici să vii. Trimite-mi, te rog, un om de încredere, să-ți înapoiez scrisori, album și fotografii.</p>
<p>Mă voi încerca să capăt curaj în suferință, gândindu-mă: n-a fost zadarnică. Ți-am fost, până la urmă, bună prietenă! Râde, vorbește, aruncă-mi în față, toți, reutatea lașității lor. Voi găsi putere și mângâiere în gândul că nu mai suferi pentru mine.</p>
<p>Rămâi cu bine, Radule! Pace acelor ce-mi sfâșie ființa! E monstruos să suferi până la nimicirea ființei tale, când n-ai făcut rău nimănui, nu pentru că așa ai vrea tu, dar pentru că alții vor. Să fi făptuit crime, n-aș suferi mai mult! Dacă în marginile morale ți-am îngăduit intimitatea pe care o știi, este că te-am privit ca și soț. Prefer mormântul înaintea zilei când scrutarea ce mi-ai dat să facă să roșesc. Domnul mă ferească de ziua aceea!</p>
<p>Nu trimise însă foaia aceasta lui Radu; a doua zi își urmă ziarul: Marți, 3 Noiembrie. Somnul alină câteva ore ochii triști, obosiți. Când m-am deșteptat, găsii lângă mine fantoma durerii: era acolo, veghiase toată noaptea!</p>
<p>Ascultă, Radule, fie că ești influențat, fie că sentimentul tău s-a micșorat — durerea e cu atât mai mare — promisei să-mi iau curaj, să pot înfrunta vijelia. Nu, nu pot. E atâta noapte în jurul meu, atâta frig, am suferit atât în trecut!</p>
<p>Muriseră florile care au parfumat iubirea noastră, au murit și păsările, ea trăiește! Astăzi ca frunza, s-a dus la pământ! Astăzi viscolește în ființa mea, ca mâna, viscole-va pe cernă-mea!</p>
<p>Plec la școală, să dau altora suflet, lumină, viață, când a mea e sfărâmată, când noapte neagră, pustie, s-așterne pe ființa mea...</p>
<p>Drept, Radu nu s-a rostit încă, dar..., după felul cum l-am văzut în seara aceea, la ce mă pot aștepta? Lasă el să treacă timpul, când îmi înțelege starea sufletească? De sâmbătă seara sunt râul de munte, ce se aruncă vijelios din înălțime, în poalele lui! Se lovește de stânci, se sfarmă în mii și mii de stropi, ca să se reîntregească mai departe, triumfător el, sfărâmată eu! Ființa sufletească parcă mi se stinge; rămâne însă, trăiește, nu se frânge!</p>
<p>Astăzi la școală. Copiii cântau rugăciunea. Vioi, zburdalnici ei; lacrimele-mi umezeau pleoapele, nu îndrăzneau să curgă acolo în fața lor.</p>
<p>Și acum acasă, este ziua. O poștală... scrisul lui... de ce tremur? Inima vrea să inspire parfumul zilelor trecute...? o convocare searbădă și rece...! Și jumătate seara. În chilia mea, focul singur dă notă de viață. După școală, îndeseară, ieși prin oraș departe, către grădina mare. Întunericul din jur, mă ferea de oameni. Mergeam în noapte, fără scop; aș fi voit să dau peste o apă, care să strige atât de tare, să înăbușe strigătul meu! În cale, întâlnii pe tatăl lui Radu. Altădată, deși adânc jignită de el, era... tatăl lui...! Vederea lui azi, îmi rescoale și mai adânc durerea! Unde, unde să mă duc, să fiu departe de ei?</p>
<p>Capul și corpul istovite de nesomn, adorm. Iată când mai pot afla ațipire durerii; ce folos! Deșteptarea-i chinuitoare! Miercuri, 7 dimineața. Așa a fost. Abia deschid ochii, durerea, s-ar zice, n-a dormit. Inima mi se bate vijelios; odinioară, când o simțea Radu — se sbălea de fericită tulburare atunci — mă întreba neliniștit, ce am? Îmi făcea bine atenția lui... Era cineva care-mi purta de grijă... mie, lipsitului de mângâieri! Astăzi îmi cuprind inima cu amândouă mâinile, o rog, o rog fierbinte pe ea, pe gând, tot ce alcătuiește viața, simțirea, să aibă îndurare! Rechem somnul... departe de vis! Visul îmi puse înainte, icoana unui profesor iubit, mort și el de mult... Ce căuta el? Înțeleg: îl doare, durerea mea. El a venit să mângâie în somn. Revederea lui chiar în vis, lăsă zarea de lumină pe care o aruncă luna întinsului întunecat al apei.</p>
<p>Seara, 10 și jumătate. Cuget mereu la acest trecut. Mă cutremur văzând cât de ușor schimbă lumea marmura în piatră, zapada în noroi, floarea în spini! Trei sule ani de la Shakespeare; cultura a înaintat, situația morală a lemeii nu s-a schimbat. Cine mai bine ca el, putea reda: „Ii albă ca marmora, rece ca ninsoarea și gura lumii te va 'negri?“ </p>
<p>Prin depărtări, printre străini, cugetam adesea cât de mult poate folosi, ori dăuna țării lui, un om, prin el însuși... O singură femeie poate ridica prestigiul sexului ei, de zeci de ori mai mult. Și acest trecut, hulit, insultat! De oameni care nu-l cunosc, nu mă cunosc...! Dar el, el m-a cunoscut; cunoscându-mă, mă va vinde?</p>
<p>Pe când îmi bat iar joc de sănătate, parcă să mă culc târziu; prânz, cină? Oroare de ele! Când una din cele două ființe ale mele suferă, cum să dau corpului grijă?</p>
<p>Joi, 8 dimineața. Peste noapte n-am dormit, dar nu sufeream. Eram — s-ar fi zis — torentul care după ce a alergat și a strigat atât, încetează deodată să mai glăsuiască. Liniște apatică îmi cuprinse creier, nervi, inimă. Imaginea lui stătea mereu înainte-mi, nu mă tulbura.</p>
<p>Am două conferințe grele, didactice, la finele acestei luni: una intimă, alta publică, populară. Timpul trece, fără să pot lucra. Astă seară, întrunire la cercul cultural. Se va duce? Nu? Joia trecută casa îmi era în toiul reparației; la cerc avea să se facă lectură. Era un mic sacrificiu acela de a mă duce: m-am gândit însă la părerea lui de rău, ironie..! Să nu mă fi dus. Ne despărțisem atât de buni prieteni în cealaltă Joi, când îi venise și vărul...! M-am dus; lipsea! Cugetam asupra nuanței de deosebire între sentimentul nostru și al domnilor. Veni îndată mustrarea: obosit va fi fost el în sine, de n-a venit; aș fi preferat să-l știu obosit, acolo. Nu, îl mângâiam de departe! Și el fugea de mine!</p>
<p>Prin el pierd viața la care am aspirat: largile orizonturi de viață sufletească înaltă și curată, a cărei poezie să ne fi fost natura; o viață lipsită de prejudecăți, unde minciuna, lingușirea, ipocrizia și egoismul să nu fi putut intra. În clipele de ragaz, reveniți de pe culmele eterice ale cugetării, să-i fi dat pas să vorbească prin condei; de-aș fi câștigat un nume literar, să fi fost și al lui, cum se cuvenea. Nu pot să-i doresc ceva mai bun decât să nu o regrete vreodată.</p>
<p>Uite-l, aici, pe masă. De sub crenguța de „noroc“, patru foi mă privesc. Când lucrez, când îmi reazem capul pe masă, el pare că vede, pricepe, mângâie. Tu, vechiul, bun prieten, venit în văile Alpilor, tu pătrunzi adâncul ființei mele: nedreptate mi se face și lui Radu, rău! Durerea ce vezi îți umbrește ochii? Mai bun, mai înțelept, mai statornic decât el, trăiești încă în apropierea unei ființe atât de ofensate? Tu vezi prăpastia dintre simțirea unui domn și a uneia dintre noi? Puține zile vei mai trăi aici; tot ce e al lui Radu îi va fi trimis, de nu va veni...</p>
<p>Mi-e milă de dânsul; nu se poate să nu sufere. Din momentul în care a primit posibil prețul răscumpărării, poate exista asemănare între ceea ce va fi suferind el și ceea ce sufer eu? E mult timp de când am citit în Balzac, o observație de mare adevăr: „În orice situație, femeile au mai multe cauze de durere decât bărbatul și suferă mai mult ca dânsul. El are puterea și exercițiul puterii sale. Lucrează, merge, se ocupă, gândește, îmbrățișează viitorul și găsește în sine mângâieri. Femeia stă locului; rămâne față în față cu durerea, de la care nimic nu o distrage. Se coboară până în fundul abisului pe care și l-a deschis, îl măsoară, îl umple cu dorințele și cu lacrimile ei.“ Și tot în Balzac: „În viața morală, ca și în cea fizică, există o aspirație și o respirație. Sufletul are nevoie de a absorbi sentimentele unui alt suflet, de a le apropia, ca să le întoarcă mai trainice, mai înflorite. Fără acest frumos fenomen sufletesc, nu e viață în inimă, aerul îi lipsește, ea suferă și se stinge!“ Și cât de pe nedrept acuză omul femeia: „ea trăiește numai în și prin iubire! Răpiți-o și îi veți lua înțelesul vieții!“ Ea, care toată viața sau toată tinerețea trece din brațe în brațe, din iubire în iubire, repetă mereucuvântele acestea, ca și sătulul despre flămând: „vrabia malai visează! Nu se gândește decât la pâine!“ Se uită un lucru: întregul cuprins de activitate rece a spiritului e răpit femeii prin îndepărtarea ei de la ocupațiile omului. Misiunea ei, i se repetă, e să îngrijească de copii, de casă, de soț! Dar preocupările acestea cer sentiment; aduc, dezvoltă astfel în ea sentimentul de iubire sufletească, pe o notă mult mai pronunțată decât în domn. Pe de altă parte, cum viața adevărată nu i se deschide ei decât prin căsătorie și cum căsătoria pentru dânsa înseamnă iubire, e natural ca fecioara care plutește în visuri curate, cât și mama iubitoare ce-și leagănă duios copilul, să dorească iubirea și să se piardă în ea, ca floarea în parfumul ei!</p>
<p>Vineri dimineața. Îmi aducea ca exemplu pe doamna de Staël și locotenentul de Rocca. Avea aproape îndoită vârsta lui, dar era geniu! Totuși, oricât de mare să fi fost, a fost un om superior; știu să-i prețuiască valoarea! Sanalalea ei se sdruncină cu totul; iubirea, devotamentul lui nu s-au desmințit o clipă.</p>
<p>Vineri noaptea. Întâlnii pe Radu astăseară, la o librărie. În privirea lui ostenită, tristă, citii — pare că lupta e pierdută. După cum vântul flutură un val, el mișcă pe celălalt și toate la un loc pornesc, rotesc, se agită și într-o singură clipă oglinda lucie a mării se înalță furioasă, vântul durerii flutură asupra-mi aripele lui. În zbuciumul luptei, mi-am amintit cu milă de cei ce vor să pară lâncezi. Doamne! O singură pagină din cartea vieții mele ar fi fărimat poate plămânii lor! Petrecut au ei nopți de acelea când:</p>
<p>Wer nicht sein Brot mit Thrănen ass,</p>
<p>Wer nicht die kummervollen Năchte</p>
<p>Auf seinem Bette weinend sass :</p>
<p>Der kennt- Euch nicht, ihr himmlischen Măchte“(l)</p>
<p>Când numele pe care-l port urmă nașterii copilului plăpând, sus din cer, din hora de zine, una se desprinse. Întunecată ca Schiller. „Cine nu și-n mâncat pâinea, udând-o cu lacrimi, cine n-a petrecut nopți de durere plângând pe patul lui, acela nu vă cunoaște, puteri Dumnezeiești!</p>
<p>Noaptea fără stele, se apropie de leagăn. Luă cartea albă, strălucitoare ca neaua; pe amândouă paginile scrise un singur cuvânt; cartea se umbri; întunericul nopții o înegri. „Durere! era cuvântul scris. Durere îmi fu traiul. Și când 24 ianuarie deschise în viața mea cel din urmă capitol, un om fu solul ursitei. Cu zorul unui călător în puterea căruia sta darul magic să schimbe acest capitol, așternu pripit, o pagină prea frumoasă. Nu scrisese decât una, când încetă, aruncă cerneală, dintr-o singură aruncătură, totul se umbri. Ascultă Radule: «liniștea sufletească e adevărata fericire; această liniște e fructul datoriei perfect îndeplinite, a dorințelor moderate, a speranțelor sfinte, a sentimentelor curate! Nimic înalt, frumos, bun pe pământ, în afară de ea!» E George Sand. Vorbește din experiența unei vieți avute în cugetare, zbuciumată în simțire.</p>
<p>Sâmbătă - Noiembrie, 5 ore dimineața. Văzui fugar în vis, pe mama. „Cu tine, cu tine ia-mă, mamă!“ o rugam fierbinte. Dar ea s-a dus și m-a lăsat, ca și acum unsprezece ani!</p>
<p>Trag clopotele. Îți amintești momentele când, alături, rugai pe Dumnezeu să facă clipe de etern adevăr, acelea? Când în genunchi, sub raza pâlpâitoare a candelii, îmi șopteai: „aș vrea să încetăm tot astfel din viață! Să-mi scot inima, sâc-nind, să ți-o pun între degete!“ Ziceai: „serile ne vom ruga împreună, dimineața ne vom scula de timpuriu, odată cu zorile, vom studia împreună!“ Când zorile se cântă, când clopotele trag, când candela luminează, pentru ce nu vii?</p>
<p>Se revărsau liliecii pe cărări, înfloreau trandafirii, adia zefirul primăverii, când înflori în noi floarea iubirii. Plini de încredere în steaua fericirii, făceam semn bărcii viitorului să se apropie, să ne îmbarce. „Amândoi putem vâsli — spuneai — sper s-ajungem cu bine, în țara unde înfloresc pomii înțelepciunii, unde altruismul se revarsă pe culmi olimpiene, unde soarele armoniei nu apune, în țara primăverii eterne!“ Și nu de mult: „floarea care reși în sufletele noastre, revarsă și azi balsam îmbătător, nectar de fericire! Astăzi rândunele nu mai sunt, trandafirii s-au vestejit, podoaba copacilor doarme la pământ; natura moare, nici o stea nu-i luminează apunerea.</p>
<p>Ca frunza la pământ, s-au spulberat vise, dorinți, iluzii, tot ce-am clădit împreună! Vântul pustiului recântă în juru-mi, tiorosu-i cânt! Radu suferă. Bucuros sacrific, cei pot jertfi: liniștea mea. Adio album! Ciripitul meu va amuți, cum flori și păsări au amuțit! Ci ele se vor redeștepta; cântul lor din nou va răsuna! Al meu nu se va mai auzi.</p>
<p>Aș dori să nu văd oameni, să dau de pădure și-acolo să mă pierd; să nu cuget, să nu simt! Radu? Pătrunzătorul tinereții...</p>
<p>Și eu? Nebunul care - cum zice, poetul - iubește zadarnic:</p>
<p>Soare, lună, stele O văd și râd în cor. Și râd și eu cu ele, Și râd și râd.... și mor.... !</p>
<p>Da; eu sunt nebunul care iubește încă odată, raza fugară de soare, unda nestatornică a valului, norul de pe cer, iarba clătinată de vânt, fluturul zbuciumat pe floare.... Mă iubeai și tu.... Dumnezeu ne apropiase, dar iată, au sărit semenii: Ceea ce Dumnezeu face, omul să nu desfacă.</p>
<p>Ca mâine, douăzeci ani dela moartea tatei! Noapte, adoarme-mă de-a-pururi! Așterne, până zorile nu se ivesc, nimbul eternității pe fruntea mea!</p>
<p>Sâmbătă seara. N-ai venit. Îți amintești? Mă țineai odată la piept: „Din brațele acestea în mormânt voi trece, dacă Radu de mâine nu va fi cel de azi“, îți spusesem.... Te-ai umbrit, ai plâns, ai protestat: „Amândoi vom trece!“ Iată, în brațele morții trec eu. Adio, Radu! Te-am crezut un om. În locul tău, mi-aș fi deschis pieptul, ținându-mă sănătos, aș fi dus la tata, i-aș fi spus blând dar hotărât: mi-ai dat viața, ia-mi-o! Cuvântul mi-e sfânt; nu pot înșela o ființă care — știu — va muri. Da, voi muri și-mi e rușine să mor din dragoste! Vrăjmașul desfătării nu va avea timp să roade altarul pe care ți-l clădisem. Acolo sus, mă voi ruga pentru tine!</p>
<p>Pace, liniște, mulțumire asupra ta! Ascultă, amice: dacă vreodată te vei mai gândi la cămin — și s-o faci, acolo e suprema mângâiere — nu căuta decât suflet și creier, vei fi avut cu ele.</p>
<p>Înainte ca neființa să-mi fi recăpătat ființa, în inima mea, tatăl tău, îndată ce lutul și pământul se vor fi curățat, mă voi ruga pentru tine! Doresc să fiu dusă (printre frații care vor veni) în liniștea cea mai adâncă, spre seară, ferită de ochii mulțimii, nici vorbă, nici pompă! Durerea lor, a ta, o iau cu mine.</p>
<p>Să vezi: de când mi-am lămurit că nu mai vii, până acum, trecu de miezul nopții — fui zbuciumată! Acum, simt în apropierea mea ceva din liniștea eternă. Lacrimile nu mai curg, crezusem de mult că nu mai pot plânge....</p>
<p>Știi, aproape sunt fericită! Mă duc să întâlnesc pe cei dragi....</p>
<p>Iar lui rămâi copilul drag, bun, cuminte, ai cărui ochi, frunte, ființă, le desmeardă pentru cea din urmă oară, privirea mea...</p>
<p>Rămâi cu bine, Radule! Dumnezeu cu tine!</p>
<p>Scrise fraților. Rugă pe sora-sa Elena să înapoieze lui Radu tot ce îi găsea al lui. Trecu în camera unde, cu o săptămână în urmă, fusese el. În colț, portretul tatălui reieșea dintre plante. Îl înveli marginile în panglici negre, cum făcea de ani la ziua aceea, aprinse o făclie pe portalul cu Hori, dedesubtul lui. Ingenunchie și se rugă.</p>
<p>Deschise un cufăr, căută o cutie secretă, luă niște pastile de sublimat corosiv. Mâine în zori — își zise ca — se va sfârși cu mine, cu durerea mea! Roșii pastile! Arătați viață și o iați! În voi, atâta putere! Obiect nemișcat în mâinile mele, peste câteva ore vă voi fi jucărie! Niciun poet nu v-a dedicat vreun vers! Eu vă binecuvântez! Prin voi voi să trec de la o lume la alta... Iar dacă nu e, dacă nu-i nimic, voi fi încetat să sufer... Vei fi încetat tu și o vei da fraților, auzi o șoaptă în adâncul ființei ei, dinșii nu vor fi încetat cu suferința! Tu le-o dai! Iar Radu? Va fi un nimicit, un pierdut! Și nu el e atât de vinovat, cât cei ce l-au împins! Ce e durerea ta pe lângă aceea pe care o vei lăsa lui! Ireparabilul! Prin el, un asasin moral! El, numai el vinovatul, vor zice toți atunci...</p>
<p>Pentru ce să zorăști ora când moartea de sine te va secera? Suferind cum suferi, va veni, o va veni, în tempo de galop! Și apoi... poate totul nu e încă pierdut... poate să vină mâine...! De ce să nu amâni? De ce să nu aștepți?</p>
<p>Puse pastilele la loc. A doua zi, la biserica părintească, văzu pe bătrânul Salcie depunând o luminare groasă la icoană. Un fior o străbătu: pe altarul nefericirii mele o depune? Radu îi va fi comunicat...? Alinei... da, totul e pierdut...!</p>
<p>Eu amintirea cea mai tristă a pierderii tatălui, după aceea în care pierduse pe mama.</p>
<p>Nu atinse prânzul. Trimise ajutoarele ce le trimitea cu osebire la astfel de zile, câtorva văduve. Nu primea niciodată vizite. În acea zi. Fu surprinsă de doamna Deleanu: Radu mai vine pe la tine?</p>
<p>— Nu, și n-are să mai vină, răspunse liniștit Olga.</p>
<p>— Am auzit și nu crezusem...</p>
<p>— Ai auzit ? De unde ? I se părea că pământul fuge sub picioarele ei...</p>
<p>— Bătrânul Salcie spune în toate părțile că Radu a rupt cu tine...!</p>
<p>Un junghi înțepător o lovi pe Olga: Radu rupsese? Ea îi întorsese numai cuvântul...?</p>
<p>— Va să zică era adevărat, o întrerupse din gânduri, doamna Deleanu, și noi nu credeam...! Îi părea rău acum că întrebase.</p>
<p>Olga îi povesti ștena cu leșinul tatălui, motivul pentru care părea că Radu dă înapoi. Frumoasa femeie clătină trist din cap! Aș vrea să fie așa, dragă Olga, dar nu pot crede...! Îi cunosc... Toți ca unul și unul ca toți! Pentru ce nu l-a oprit motivul acesta din capul locului?</p>
<p>— Nu a crezut poate că opunerea tatălui ar merge atât de departe, îngână Olga, simțind cum mureaucuvântele pe buzele ei.</p>
<p>— Mai bine dar că nu s-a făcut nimic...! Nu ai ce să regreți, mai spuse doamna Deleanu, căutând să-i insufle tărie și demnitate. Rămase singură, Olga căzu pradă celei mai negre tristeți. Lupta cu pastilele reîncepu: pentru ce să-i pese de suferința lui? Îi pasă lui de a ei? Frații...? Aveau să înțeleagă că trăind suferise, nu atunci...! De ce să plângă? Nu erau înțelepți străbunii — oamenii aceia simpli — care râdeau, jucau, în jurul unui mort?</p>
<p>Și apoi revenea cealaltă voce: nu te lăsa stăpânită de acest gând! E o faptă imorală; e „ochi pentru ochi, dinte pentru dinte! Nu, hotărât, nu! Nu pot să-i dau asemenea durere! „Nimic pastilele.</p>
<p>În seară primi o telegramă de la Elena. Înlocuindu-se din Iași, spre București, unde ocupa un post, se oprea în Roman, să o vadă. Olga avea numai bine timpul să ajungă pe jos, la gară. Simțea nevoia de aer, de vânt, de izolare în natură, când întunericul o feria de privirile oamenilor.</p>
<p>În lipsa ei, veni Radu. Era adevărat, comunicase tatălui său că Olga îi înapoiase cuvântul, fără să adauge niciun fel de împrejurare din partea ei. Ajutorul de primar se bucură însă ca și cum ar fi obținut o victorie deplină. Îl vedea suferind, lipsind mereu de acasă, închis în camera lui, descurajat, abătut, nerostind un cuvânt, și fugind de vorbă și de toți din casă. „Încă puține zile de acestea, își zicea bătrânul, și-i va trece!“ În oraș afirma răspicat către orice cunoscut: „Am reușit! Radu a rupt cu Olga!</p>
<p>Pe Radu nu-l putea nimeni întreba. Era nevăzut. În afară de orele de tribunal — unde intra exact când începea procesul clientului său și dispărea cum îl termina — apuca prin zăvoiul albit de ninsoare, ori nu ieșea din cameră. Starea lui sufletească nu se schimbase. Aceeași îndoială, aceeași părere de rău. Regreta după Olga ca tovarășă de viață și, în același timp, vedea că nu putea face altceva decât să renunțe. Sentimentul neaprobat de rațiune nu mai avea valoare pentru el, și dacă suferea, își făcea o virtute să treacă peste suferință. Dispoziția generoasă de a-i fi iertat trecutul — atâta timp cât îl bănuise numai necorespunzător — făcu loc egoismului, îndată ce crezu cu toată siguranța în necorespunzătoarea lui. Totuși, generos din fire, poate tot i-ar fi iertat Olgăi trecutul, dacă nu l-ar fi mințit;</p>
<p>Faptul că Olga căutase să-l înșele, schimbând adevărul în poezie, îl dezgusta. Blândețea, bunătatea, înțelepciunea ce-i cunoscuse, delicatețea și adâncimea de simțire, cuvântul ei dulce, îl înduioșau, îl făceau să o regrete; se înțelegeau în tot, atât de minunat! De ce nu-i mărturisise Olga tot? Nu s-ar fi oprit atunci la acel trecut, pe când acum, se temea de ea. Dar, își replica, cât de greu i-ar fi fost să-i mărturisească... lăsase poate pentru mai târziu și cu atât i-a venit mai greu...! Nu fugise de el? Poate, pentru aceasta fugise... Dar sănătatea? Indulgent asupra unui punct, rămânea celălalt...! Și Olga să fi tăcut, știindu-se lânceză? Nu, asta nu putea crede. Cultă cum era, nu s-ar fi gândit să se căsătorească, dacă s-ar fi știut osticoasă sau nesănătoasă; vădit, se credea neatinse! Să-i spună? ar fi fost sălbatic! Era mai înțelept să o lase în credința că teama de lată singură, l-a făcut să dea înapoi... Se va vindeca mai ușor de sentiment, dacă o iubește cu adevărat. Adio visuri, adio ideal!</p>
<p>Ajutorul de primar, văzând efectul calomniilor din urmă, nu scăpa un moment să le ponegrească, înfiorându-l pe Radu, asigurându-l că, dacă nu ar fi fost acestea, toți l-ar fi lăsat să o ia.</p>
<p>Ore întregi rătăcea Radu pe câmp, pradă gândurilor. Suferea. Inima îi vorbea pentru Olga, rațiunea îl îndepărta. De zeci de ori în drumul spre zăvoi, voia să coboare spre locuința ei, să intre ca altă dată, să vadă ce face; de zeci de ori își retrăgea pasul. Înțelegea că ea suferă, ar fi dorit să o mângâie, să plângă alături de ea și nu-și îngăduia.</p>
<p>Trecu sâmbăta fără să se ducă. Seara se căi: promisese să-i scrie, ori să vină el însuși, nu făcuse niciuna, nici alta. Se simția puternic atras către ea, toată ființa lui îl mâna într-acolo. În casă dormeau toți. Ieși, fără să-l simtă cineva, se lăsă la vale, pe strada ei. Văzu de departe lumină în locuință. Ce făcea ea, se întreba, de nu s-a culcat la ora aceasta? Prin transparentul alb, zări umbra ei mișcându-se prin cameră, trecând dincolo, unde fusese primit el. La una din ferestre sloiul rămăsese puțin ridicat. „Pustietatea străzii îi îngădui să se apropie de zid, privi. Camera nu era luminată decât de o făclie aprinsă sub portretul tatălui. Olga se ruga în genunchi. După miezul nopții? Și făclia? Ce căuta acolo? Socoti cu gândul că ziua era 7 Noiembrie! Toată tristețea legală pentru Olga de ziua aceea, i se deșteptă. Șerban! Gândeam să fiu lângă ea în ziua aceasta, să-i iau din povara durerii... și iată... o măresc! Tot este ceva sfânt, într-insa! Și chiar dacă trecutul nu-i este așa cum îi cerem noi, l-a ispășit de mult în para durerii! Iubirea i se redeșteaptă; și-o simte dragă, până să dea navală pe ușă, să intre. Ce fac? O nebunie! Nu sunt copil! Se reținu. Olga ieșise din cameră.</p>
<p>Nu mai revenea; făclia tot ardea. Ea trecea prin momentele când ținea în mână pastilele roșii, ispitită de liniștea morții. Asta nu văzu Radu; din dormitorul unde era ea, nu-i trecea prin minte că Olga s-ar fi putut gândi la așa ceva; uitasecuvântele ei, instinctul însă îl mâna vijelios spre ușă. Mult timp se plimbă încă pe trotuarul pustiu; plecă, lăsând lumină la ea.</p>
<p>A doua zi, pe înserate, trecu iar pe acolo; camera rămânea mereu în întuneric; înțelegând cât suferă, nu se mai putu reține, voia să intre, să o mângâie. Olga însă ieșise de vreo jumătate de oră, la gară, să-și întâmpine sora. În sală, Radu dădu peste Casandra. Văzându-l, uită să aprindă lampa: „Mare păcat, conașule. Nu mănâncă, nu doarme, are să se ofilească! Sărăcuța duduie! Așa de bună! Așa de cuminte!“ În picioare, rezemat de ușă, Radu asculta, plin de durere și de dragoste; bătrâna aceea era întâia ființă care-i vorbea bine de Olga, de când se aflaseră gândurile lui. În acel moment, o trăsură se opri. Olga deschise ușa: dacă nu ar fi fost întuneric, Radu ar fi văzut-o dându-se tulburată înapoi când îl zări. — Bună seara, duduie! îngână el, reținut, aproape șoptind. Casandra făcu lumină, pe când Olga îi recomanda pe Elena. Pe figura ei frumoasă se citeau urme de dureri, nu însă ca pe a Olgăi. Radu o simpatiza, știind-o sora ei. Se simțea atât de bine, acolo între cele două surori, în casa Olgăi! Avu senzația că nu s-a petrecut nimic, că ar fi ca și mai înainte: deveni însuflețit, avea poftă de vorbă. Olga îl privea emoționată: pentru ce venise? Cum putea fi voios? Elena ieși din cameră. Radu se sculă în picioare, se apropie de ea, o privi lung și duios: „Cum ai slăbit? Pentru ce faci astfel?“ O lacrimă i se rostogoli din ochii ei. Lui îi venea să o cuprindă ca altă dată, să o mângâie, să-i destăinuie tot. Șopti:</p>
<p>— Dar Olga, nu e încă nimic hotărât...?!</p>
<p>— Nimic? replică ea tristă— șicuvântele d-lui Salcie prin oraș ?</p>
<p>— Carecuvânte,?</p>
<p>— Totul s-a finit, ai rupt cu mine !</p>
<p>— Eu nu i-am spus asemenea vorbe !</p>
<p>— Totuși... acestea circulă !</p>
<p>Radu tăcu. Se așeză pe canapea, își cuprinse capul cu amândouă mâinile ; când îl ridică, lacrimi îi scăldau ochii.</p>
<p>— I-am comunicat numai... îngână, că mi-ai întors cuvântul, nimic altceva.</p>
<p>— Aproape tot atât...l</p>
<p>— Doamne! Cât mai sufăr ! suspină el.</p>
<p>Intrarea Elenei întrerupse vorba. Radu mai stătuse puțin și ieși. După plecarea ei, convorbirea se încinse între cele două surori. Elena o ținea de rău că suferă, acuza pe Radu de laș; motivul adus de el, se vedea cât colo, zicea, era motiv de retragere! O bănuia greșelile ei: de ce nu se căsătorise din timp? De ce refuzase atâtea partide? Zădărnic îi repeta Olga că nu regreta niciuna. Întrucât nu răspundeau dorințelor ei, Elena o ținea de rău, o bănuia, la fel cu toată lumea, viața ei regulată, izolarea de societate, vegetarianismul și tot ce convenea firii Olgăi.</p>
<p>Elena nu era singură în acuzarea lui Radu. Toate cunoștințele ei îi aduceau aceeași învinuire! „A mai venit Radu?“ Nu! Ei, ce ți-am spus! Unde e intelectualul, excepția ta?</p>
<p>Oi, cum vorbiți! Răspundea atinsă, îndurerată,cuvântele de ocară aduse lui Radu îl făceau rău. Căuta să-l apere, atribuind altora jumătate din vina lui.</p>
<p>Așa? De ce n-a cedat din capul locului? Cum, atunci: „Nu vreau să știu de nimeni, zicea, port capul între umeri, el îmi arată ce am să fac“, și acum? Ceilalți au dreptate? Pentru ce le-a dat în vorbă lumii, chiar prin gura tatălui? Lasă, nu-l mai apăra! Mic și laș, ca tatăl său! Și vorbele crude, biciuitoare, curgeau din toate părțile; veneau din sinceritate, dar cum loveau! „Laș!“, „Radu laș?!“ Ea ar fi dorit ca toată lumea să-l fi prețuit valoarea lui personală, cum o prețuise ea; i se părea că nu era destul de cunoscut, de apreciat; și acum laș! Ea, să-l apere!</p>
<p>Alții o acuzau: de ce întârzia nunta?</p>
<p>Dar, răspundea ea, am fi început menajul cu o stare bănească șubredă, nu era înțelept!</p>
<p>Prindea să împrumuți și să faci!</p>
<p>— N-ar fi fost mai rău? Nevoile nu mai mari? S-ar fi putut descurca din capul locului de necazurile căsniciei?</p>
<p>— Se cerea să bați fierul, cât fu cald?</p>
<p>Vorbele acestea îi înseamnă o durere: o vinase? Regreta pe Radu întrucât întrupase omul crezut, dorit...; odată ce se arată altfel, de ce să regrete? Suferea însă de pe urma iluziei pierdute. Întrezărise cerul, se rostogolea în prăpastie. Suferea că l-a iubit. O durea abaterea din linia vieții ei demnă, corectă, înțeleaptă. O durea veninul, reulea lumii... lumea care contribuise la nefericirea ei, și acum se bucura! Unii care crezuseră calomnia doamnei Cireșiu, răspândită prin tatăl lui Radu, asupra trecutului ei, vorbeau lucruri grave, urîte și pe seama prezentului; bătrînul Salcie le povestea, căuta să-și întărească afirmațiile, în fața celor care nu-l credeau.</p>
<p>Se găseau și puțini dintre aceia care, fără să fi cunoscut-o pe Olga mai de aproape, vestejeau purtarea bătrânului; se mirau cum de-l priviseră până acum ca pe un om foarte cum se cade?! Condamna pe Radu: să o ceară, cu toată opoziția tatălui, să meargă strâns uniți, și acum să o părăsească? Radu era laș! Judecata lor, când ajungea până la ea, îi făcea mult bine, ocara adusă însă lui Radu, o lovea, o durea. Colegele încheiau convorbirea, spunându-i: uită-l! Te vei mărita cu altul! Cuvintele acestea o pălmuiau. Oroare de el, de acel altul! Oroare de omul cu surtuc și baston! Iubise odată un soare ce apunea; înghețase! Iubea răsăritul, și durere bea! Amorul? Cugeta în nopțile acele, când creierul ei frământa aceleași și aceleași probleme, amorul? Când iubești, îl pui ca Flamarion, între cele mai înalte bunuri ale vieții: „spiritul și inima!“ Sau „știința și iubirea!“ Când a trecut... îl poți judeca rece, drept, adevărat: închipuire! Miraj al fericirii, numai miraj! Spumă de săpun... Una după alta se ridică baloanele, strălucitor de frumoase! O clipă, cât le ai sub ochi! Le ia copilul, pe vârful unui pai...! Se topesc apoi..., se nimicesc! Strălucirea lor? Spumă de săpun! Viața stă mai presus ca iubirea! Se perpetuează prin ea, nu se resfrânge în ea! Încă odată înțelegea bine pe Goethe, pe Faust: în muncă, în activitate, în binele altora, stă mângâierea supremă a vieții! Dar nu... ea nu căzuse pradă unei astfel de beții; nu dorise iubirea ca o fericire; îi apăruse totdeauna prea sfântă, să nu fie întunecată și de durere. Nu desfăcea iubirea de căsătorie și prin căsătorie nu înțelegea o simplă tovărășie. Îi părea sacră: două vieți contopite într-una singură; un singur suflet, o singură voință, o singură inteligență, luminată, încălzită de razele aceluiași ideal; unul completează pe celălalt și împreună pășesc către regiunile înalte ale vieții: muncă, activitate, bine!</p>
<p>Dar una era căsătoria visată, pricepută de ea, și alta aceea a mediului. Mocirla simțurilor înghițise principii, ideal, caractere. Căsnicia devenise iad, purgator. Oroare de asemenea căsătorie!</p>
<p>Natură deosebită, cu multă poezie în suflet, căutând să se cultive în sensul unei purificări, unei apropii de spirit mai mult decât de materie, făcuse din ea o adevărată intelectuală; se izolase tot mai mult în austeritatea acestei vieți. Se atașase de Lorescu, prin recunoștință; găsise în el scântei din idealul visat. Cu Radu, năzuia să pășească pe culmea cea mai înaltă a lui, să trăiască o viață de cugetare, de altruism. Nu ochii, nici tinerețea lui, o atrăseseră. De tinerețe nu se temuse, intrucât îl crezuse bătrân la minte. Aceea ce făcea unica plăcere a sexului său: variația în iubire, pe el părea să nu-l atragă. Își concentra forțele pentru un scop mai înalt, pentru un ideal la care, ca să ajungă, simțea nevoia unui cămin familiar apropiat, unui suflet frate. Lumea însă nu îl vedea tot așa; îl judeca ca pe toți tinerii, fără valoare, fără ideal, iar pe ea, pe Olga, n-o cunoștea nici atât. Influța lumii îl doborâse. Prea tânăr ca să o poată cunoaște bine, să nu-și apropie nimic decât prin ochii lui, să nu creadă decât prin urechile lui, începuse negreșit să o vadă pe ea, cu ochii altora, prin pizma altora.</p>
<p>Judecat astfel, Radu îi era același, și dacă el își lua înapoi inelul, acela care avea să mai tragă ea, avea să o logodească cu mormântul. Cuvintele colegelor: „te vei mărita cu altul“, o pălmuiau pe ce era sacru în ea.</p>
<p>În sâmbăta următoare Radu nu veni și nici nu-l aștepta; știa că n-o să mai vină, ori o să vină mult mai rar. Nu putea însă să nu cugete mereu la el, să nu-l aștepte, fără voia ei, să nu-i pară că vine când pașii resunau în apropierea casei, ori pe balcon! Cu gândul să se ducă dimineața la biserică, se sculă din noapte. Luase lumina lunei drept lumina zilei. Ca și eleva de altă dată, din școală, privea luna scăldând orașul. Câtă depărtare între fetița de odinioară și cea de acum! Cu sufletul adaptat la școala gândirilor înalte, aceea — la fereastra repertoriului — privea luna, plutind deasupra ghețurilor polare...</p>
<p>Și acum, o domnișoară venită din Iași, spunea Paulei: „nostim, s-a dus, în americană, să-l ceară în căsătorie de la tatăl-seu!“ Ea îl ceruse, el o părăsise...! Era singurul fel de durere ce nu încercase Triumfătoare, batjocoritoare, îi întindea soarta și paharul acesta... I-l bea! Crezuse naivă, în primăvară, în adevăr, în minuni! Să bea!</p>
<p>Dangătul clopotelor răsuna în liniștea dimineții, chemând oamenii la rugăciune. Olga își scutură bruma de gânduri și se îndreptă spre biserica unui sat apropiat. Pe drum, trece pe lângă locuința lui Radu. Stolurile de păsări zburau în jos. Ar fi vrut să bată la ușa lui, să vadă ce face, ce cugetă, ce simte. Dar o umbră lunecă mai departe, înaintează. Durerea o dezmățuraliza. Privind spre Moldova, lunca, zăvoiul, martorele fericirii de altă dată, acum acoperite de melancolia și albeața fulgilor de zăpadă, Olga roagă cerul să îi ofere puțină liniște și pace.</p>
<p>La întoarcere, află că Radu fusese la biserica ei părintească. Fluidul de simțire sfântă, curată, îl atrăsese și pe el spre același templu. În acea clipă, gândurile lor se înălțaseră către o lume superioară, iar sufletul lui căuta să atingă aceeași lumină a înțelepciunii. În rugăciune, gândurile lor se întâlniseră; faptul acesta îi arăta lupta lui, iar lupta lui era rana suferinței ei! Sabia lui Damocle pândește deasupra lor...</p>
<p>Într-adevăr, Radu vine încă o dată, se poartă afectuos, dar trist, șovăitor, tăcut. Întreabă despre sănătatea ei, dacă doarme, ce mănâncă, cu o atitudine asemănătoare unui anahoret. O privește duios, o mângâie cu vorbele, dar atinge doar chestiuni indiferente. Ea vede bine: o prăpastie între Radu de acum și cel pe care-l cunoscuse! Rămâne tăcută lângă el, închisă în gândurile și durerea ei. Cu cât durerea îi este mai adâncă, cu atât masca nepăsării îi acoperă ființa, pentru a nu lăsa pe nimeni străin să pătrundă în locașul ei! El doar bârfește... Bârfește până la distrugere! Acum, firește, se bucură din nou de calomnie, vorbind din nou... nebunii! Îi zice ea, în gând acum, că sunt ființe cărora sbuciumul vieții a tocit atât de mult simțirea... Cerșesc dureri, durerile lor, pentru a râde! Voi înșivă sunteți de plâns!</p>
<p>Uneori, prinsă de trecut, se trezește așteptându-l: va veni! Va privi lung și pasionat, surâzând, o va apropia ușor de pieptul lui, o va întreba: „E bine aici? Sub scutul lui Radu?“ La gherghef, își vor povesti cum și-au petrecut săptămâna. Se vor închina. Va auzi iar și iar lungul și pasionatul sărut: „Olga! Cât îmi ești de dragă! Olga mea sfântă!</p>
<p>Ah, Radule, îi spune ea cu gândul acum, aș vrea să uit! Tu, cum ai făcut? Picături mari de ploaie cad în gândurile și în ființa mea! Cercul cultural organizează un bal la teatru pentru strângerea de fonduri. Ea se duce să ajute. Radu este acolo, lucrand cu ajutorul lui Crislescu și a unui locotenent, membru al cercului. De la serbarea lui Eminescu, Olga nu mai intrase în sala de teatru. Privind ștena și culisele, locurile în care se adunaseră cu toții, inclusiv Georgescu, îi amintesc de evenimente. De pe ștena teatrului, îi pare că aude vocea lui Radu cântând „Icoana stelei ce-a perit...“ Răscolește torentul de gânduri, lin sau tumultuos, în care se legăna icoana poetului. Amin...</p>
<p>Urca o poartă la zi, la serbarea din zăvoi, la palatul aerian cu soare drept candelabru, cu păsări cântătoare, cu murmurul Moldovei și cu freamătul copacilor. Lucraseră amândoi acolo, încă de dimineață. La amiază, ea se repezise acasă să-și schimbe hainele și îi adusese lui fragi; a doua zi, află că i-au servit drept prânz pentru toată ziua. Seara, obosiți și nemâncați, merg la teatru. Frumoasă camaraderie! Sfinte amintiri!</p>
<p>Astăzi, unul dintre ei, bietul Georgescu, doarme în pământ. Altul, căzut parcă din cer, în adâncul unei prăpăstii...</p>
<p>Olga revedea seara de bal din anul trecut, când era în loja de la Deleni. Radu, frumos și plin de încredere modestă, căuta prin loji și apoi a venit la ea. Se simțea mândră și gândurile ei se îndreptau spre trecut, spre vremurile de demult, clare ca izvorul, albe ca zăpada, curate ca lumina. Florile îi făceau coroană și pulul impletit cu florile lui. Dar soarta și oamenii i-au furat florile și au pus spini în loc. Mândria și demnitatea au rămas singure; însă și aceasta i-a fost smulsă de o mână dragă. Frumoasa floare palidează, se ofilește, va muri?</p>
<p>Zilele treceau, iar Olga era mereu valul bătut de vânt. Vremea era blândă, soarele și ploaia alungaseră ninsoarea. Ieșea afară să respire aer proaspăt. Tot ceea ce o recreea odinioară o torturează acum. Iarba de pe câmp, linistea grădinii, luna pe cer, steaua dintre nori îi umbreau chipul, gândurile, simțirea. Uneori, pleca de acasă învăpăiată de părăsirea amintirilor frumoase. Precum într-o zi senină de vară care aduce nori și ploaie, așa și viul durerii clătina floarea amintirilor ei. Întrebarea constantă era: când și cum Radu își pierduse simțirea de a fi fost cel dinainte? Oare de la reușita tatălui? Doar atunci? Nu, nu! Șovăirea era în el, și vedea asta într-un Radu care odată fusese statornic. Din nou se oprea la aceeași dilemă. Ori Radu nu era omul pe care ea îl vedea, și atunci suferința ei nu avea rost decât în rușinea și mustrarea pentru înșelare; lumea avusese dreptate și ceea ce suferea acum era urmarea greșelii ei. Sau Radu era un cine-va, dacă nu tot, din omul pe care ea îl vedea, și atunci el era greșit, supus voinței unei forțe mai puternice, aceea a destinului. Când cugeta la tot ce ar fi putut fi și nu avea să fie, părea că se pierde într-un pustiu din care nu va mai ieși. În Radu, ea își concentrase a doua parte a vieții ei. Prima parte fusese dedicată studiului, părinților și suferințelor. O stea căzătoare apăruse pe cerul întunecat. Ca un copil, ea luase steaua fugara drept sora sa încălzitoare. Dar norii o acoperiseră. Copilul devenise om, imun la atingeri. Rece, nepăsător la ispite și deșertăciuni. În templul simțirilor lui, exista doar o singură iubire: aceea pentru nefericiți.</p>
<p>Un copil se juca în jurul ei, reflectând lumina unui fir de aur în nisip. Copilul iubea solitarul pribeg: "Ia-mă în templul tău!" îi cerea el.</p>
<p>— Acolo nu cresc decât flori singuratice, cele care înfloresc pe unele piscuri, lângă prăpăstii! Apa este cristalină, dar pentru a ajunge la ea trebuie să înfrunți stânci și pericole. Cerul este minunat, dar trebuie să urci muntele! Vei rămâne?</p>
<p>— Voi rămâne!</p>
<p>Se luau de mână, iar în jurul lor, în poale, se auzeau urlete și concerte sălbatice, exprimând invidia celor care nu puteau ajunge până la ei:</p>
<p>— Înapoi! Jos! Vei arde! Ești un copil neștiutor! Vino îndărăt! Calea trece ușor pe lângă noi, fără piedici, fără greutăți! Nebun vrăjitor, cum ai putut să-l răpești? Loviți-l pe el!</p>
<p>Copilul urca uimitor de hotărât. Atenționările continuau să vină, ecoul îl ajungea:</p>
<p>— Mi-am lăsat părinții în vale... Poate aveau dreptate: izvor cristalin, frumuseți de pe înălțimi, cer azuriu, s-ar găsi și între ei! Mi-e teamă să nu mă rătăcesc!</p>
<p>Înțelegea prăpăditul taina care-i mistuia tovarășul. Cum să-i arate că se înșeală? Cum să-i spună: aici, unde ești, este bine, este adevăr, este lumină? Rămâi unde te afli; acolo, în vale, mirajul ei este luat drept lumină, drept fericire, umbra ei! Ești un copil, și vei amesteca și tu. Nu cunoști destul deșertăciunile lumii: totul este doar strălucire, iluzie și otravă!</p>
<p>Și, în plus, chiar dacă ar rămâne, nu l-ar roade îndoiala? Când vântul verii ar adia peste vârful lor, nu va gândi: „Aici plouă! Aici ninge! În vale este soare!”</p>
<p>Încet, pentru a nu se răni, l-a însoțit până jos, la stânca din cale.</p>
<p>— Ha! Ha! Te-a părăsit? S-a descurcat? Știam noi! răsună prelung în vale râsul clevetirii.</p>
<p>După ani și ani, copilul cu aur în el nu-și putea găsi locul printre semenii lui. Se adaptase la alte izvoare. Aripi ale lui nu mai fluturau, ci se pârleau. Își aminti de culmile eteree, pe care le cutreierase odată. Refăcu drumul. Pe stânca cea mai de sus, găsi fum și cenușă. Era focul de tărnăceală înălțat la cer de vechiul său tovarăș, gândi el, să nu devină și el un nefericit! plânse amar călătorul. Pe el, pe pribeag, nu-l mai găsi.</p>
</div>
<div type="chapter" n="8">
<head>CAPITOLUL VIII.</head>
<p>Într-una din zile, Olga primi o comandă de cărți din Paris. Comandase și pentru Radu; i le trimise. În aceeași zi, Radu veni, mulțumind mișcat pentru cărți. Fusese ocupat, spunea — de aceea nu se arătase până atunci. „Cât de des m-am gândit la tine, dragă Olga! Cu cine altcineva m-aș potrivi mai bine? Pe ce</p>
<p>culmi frumoase am mers noi! Cât de fericiți eram când lăsam gândurile să plutească spre lumi superioare! Cine altcineva ar putea nutri aspirațiile individului către tot ce este drept și frumos, către ideal? În penumbra serii, au vorbit încă mult. În ochii lui Radu, însă, lipsea focul entuziasmului, nu mai vorbeau despre viitor. Discutau ca doi buni camarazi, nu ca logodnici.</p>
<p>- De ce ești tristă, Olga? o întrebă Radu într-un târziu, când se pregătea să plece; și el însuși era trist, deși încercase să pară vesel.</p>
<p>— Aș vrea să mor... I</p>
<p>- - De ce vorbești astfel? îi șopti el, întristat. E târziu, Radule, s-a înoptat, du-te te rog!</p>
<p>El ieși. După o săptămână, veni din nou. O găsi tot tristă, încercă să o mângâie.</p>
<p>— Este de prisos! îi răspunse Olga. Înțeleg, văd, ești îndepărtat de mine, sentimentul a murit...! O, Radule, dacă doar spiritul datoriei te aduce aici, totul este pierdut! Căsătoria noastră se impune din motive sociale, dar ce rost ar avea pentru mine? Văd clar că nu mai simți pentru mine ceea ce simțeai odată...! iubirea s-a dus...! Nu pot sacrifica viitorul, nu pentru amorul de sine... Momentul acela de nespus entuziasm cu care priveai căsătoria, a fost urmat de îndoială; nu ai ieșit biruitor din ea, datoria te aduce astăzi aici... datoria, nu iubirea. Cât mă poate face fericită, arată-mi starea în care mă vezi...! Societatea ne constrânge să contractăm căsătoria; dacă numai onoarea te împinge să te supui, nu vreau! Dacă numai bunătatea, altruismul, datoria vorbesc în tine, nu, nu accept! adăugă ea mâhnită, dar hotărâtă</p>
<p>— Așa crede Olga? întrebă el, tot atât de trist. Nu, nu! Nu-mi ești aceeași! Vei rămâne aceeași pentru tot restul vieții mele?</p>
<p>— Atunci...? Părinții...? Banii...?</p>
<p>Radu clătină îndurerat din cap, îi sărută mâna și dispăru pe ușă, fără să-i răspundă. Era mai trist ca întotdeauna după întâlnirea cu ea, plin de gânduri, de îndoieli, de griji. Suficient era să o vadă și tot ce auzise îi părea minciună. De această dată simți mai profundcuvântele ei, demnitatea cu care refuza o căsătorie despre care era acuzată că o căuta. Independent de trecutul ei, de sănătatea ei, el se simțea îndatorat, obligat față de ea, prin prezent, prin cuvânt, prin onoare! Nu se putea retrage fără să îi aducă o mare nedreptate! O lăsa pradă calomniei, batjocurii, o lăsa față în față cu durerea. Suferă vădit, fără să se plângă, fără să-l acuze, oferindu-i încă libertatea, cuvântul! Ar fi făcut-o altfel? Cum l-ar fi ținut încă îndatorat prin cuvânt, cum i-ar fi aruncat în față neîndreptățirea, micimea lui, cum ar fi plâns, ar fi exagerat încă suferința, i-ar fi cerut să-și respecte cuvântul! Și ea? Nimic din toate acestea! Demnă, mândră, bună, chiar și în suferință! Oricum se purta, lepădând trecutul?</p>
<p>Înțelegând motivul retragerii? Și dacă rămânea așa, înțelegând trecutul? De ce suferise acum? Lacrimile trecutului nu spălaseră îndeajuns... iată, ispășea încă în prezent și avea să ispășească toată viața... Din nou simți nedreptatea, egoismul unui sex față de celălalt; îi ceruse Olga să-i dea vreo explicație despre trecutul lui? Neîndoios, ea nu putea fi pusă în același rând cu femeile ușuratice, era mai degrabă victima unei nenorociri, unei lașități; felul ei de a se purta cu el și mai ales candoarea nespusă a feței ei, o dovedeau suficient! Se simți cuprins de o milă adâncă pentru suferințele Olgăi. Și dacă nu era vinovată? Dacă era calomniată pentru trecut, așa cum era și pentru prezent? Oh, cât suferise în acest caz! Lacrimile trecutului nu spălaseră îndeajuns... acum și îl ispășea, îl ispășea pentru totdeauna... Din nou simți nedreptatea, egoismul unui sex față de celălalt. O iubea și îi dăduse suferință! Cât de mult suferea Olga acum, Olga draga de odinioară. Olga pe care o intuise el, până să îndoi de ea?! Dar... își zise deodată — uimit că așa ceva îi venea acum în minte — unde e dovada acelei calomnii? I s-a spus, fără să i se dea o singură dovadă! Cineva a crezut, el însuși a crezut ca un copil! Dacă erau neadevăruri, clevetiri! El le-a crezut, a ascultat toată ofensa lor, s-a lăsat târât de noroiul lor și a provocat Olgăi o suferință asemănătoare?! Era de neînchipuit, chinuitor! își repeta el, tot mai aprins, tot mai nemulțumit de sine. Oh, da! Va scrie lui Lorescu. îl va întreba; nu mai era ofensă pentru Olga, intrucât îl lăsase într-o stare de tulburare cu vorbele ei de ieri. De ce nu i-a venit în minte mai înainte? Îl va întreba și despre sănătatea ei. Olga atinsă de oftică? Ar fi trădat-o fizionomia ei, simptomele ei!! Persoanele cu trup voluminos, roșii, le pot ascunde, fără să știe poate nici ele însele, Olga nu era astfel și totuși nu era nici slabă în sensul cuvântului, nici palidă! Nu o auzise plângându-se de o durere de cap, nu o văzuse slăbănogă și se apropia de un an de când o cunoștea! Nu s-au discutat lucruri de genul acesta și despre mâna ei? Nu s-a îndreptat?! Dar... zvonul acela de unde a ieșit? Nu cumva tot de la doamna Cireșiu?! Și a fost dovedit fals?!... Gândind astfel, îi părea că se apropie de calea adevărului; inima îi bătea tare la gândul că Olga ar fi putut fi curată, neîntinată, sfântă, cum crezuse el! De-ar fi așa, el ar rămâne atunci marele vinovat, vinovat față de ea! Dar Olga l-ar ierta! I-ar mărturisi tot... îl va ierta!</p>
<p>A doua zi dimineața, plecă spre Piatra, fără să spună acasă unde se duce; avea să se întoarcă seara. Cu cât trenul se apropia de oraș, cu atât emoția îl copleșea. Era orașul unde trăise, iubise, suferise! Da, suferise... asta îi spusese ea... Se simți impresionat, cuprins de milă pentru ființa aceea care suferise atât. Din nou în el se trezi generozitatea... Olga suferise și el promisese să nu mai aducă în discuție trecutul ei... îl va respecta? Nu! I-ar aduce încă o ofensă! Și de-ar fi fost ofensat acel trecut, el Bădiu — adăuga ofensă la ofensă! Nu se va duce la Lorescu! Darcuvântele doamnei Cireșiu? Bine înțelegea acum, rămânea desarmat în fața lor — și cum își dorea să le găsească spurcate, murdare, ca calomnia din care izvorau! Motivat de ele, venea să facă apel la onoarea unui om de știință, la conștiința unui prieten adevărat. Chinuit de aceste gânduri contradictorii, zări deodată apa argintie a Bistriței, serpuind la poalele muntelui. Vederea acestor locuri dragi Olgăi îi readuse în imaginație chipul ei, fetița care rătăcise cu un câine prin munți. Poezia acestei amintiri îl liniști, îi îndreptă gândurile în altă direcție, la firea poetică a Olgăi, la zborul înalt al gândirii ei, la armonia care ar fi domnit între ei, gândind și simțind la fel. Stăpânit de aceste gânduri, ieși din gară, spunând birjarului să-l ducă la Bistrița. De la distanță auzi strigătul apei, o văzu scăldând poalele muntelui. Totul i se părea cunoscut, atât de mult îi vorbise Olga cu entuziasm despre aceste locuri. Zări puntea cu luntrea sub ea, luntrea în care ea se legănase pe valurile apei, sub privirea stelelor. Ridică țapșanul. „Peste Vale?” urcă puțin și văzu parcul de pe muntele vecin. Coborî, se îndreptă spre el. Vederea orașului de jos, dintre brazii parcului, era chiar panoramică. Cât de frumos, gândi el, ar trebui să fie vara! Înțelegea de ce Olga îndrăgise atât de mult acest oraș. Din parc, văzu câmpia Borzogheanului, la poalele culmilor munților, despărțită de ei prin brâul argintiu al Bistriței. Sus, pe crestele acelor culmi, Ceahlăul strălucea de ninsoare, îmbrățișând depărtarea.</p>
<p>Își aminti că școala Olgăi fusese în dreptul acelei câmpii. Se îndreptă singur; în cinci minute se afla pe șoseaua care o mărginea, cu muntele Cozla în spate. Recunoscu imediat clădirea, casa ei. Întrebă un trecător dacă mai era școală acolo; i se răspunse că nu, casa rămăsese neînchiriată. De pe balconul din față, privi pe ferestre în camerele goale. Acolo își trăise ea o parte din viață... în fața Bistriței,  munților, tovarășilor de odinioară! I se părea că zărește în balcon câinele său drag. Ar fi putut găsi locul unde era înmormântat?! În fundul curții, spusese Olga, era o cărare care pornise pe munte, sus, sub un arin singuratic. Porni; temperatura blândă topise ninsoarea, iar pământul era uscat. Se ridică pe munte. Găsi imediat țerușul, cu ecranul ce înveli placa neagră. I se părea, ori era ceva scris acolo?... „Celui mai bun prieten!“ deștifră Radu, în timp ce roșeața și paloarea se urmăreau pe figura lui. „Celui mai bun prieten!“ scânteiau literele acele de foc, ochilor lui; „celui mai bun prietenii îi veghea în auzul înfiorat. Da, eu i-am fost singurul prieten, cel mai bun prieten!“ părea că-i vorbește cineva, de sub țerușul; eu am însoțit-o pe aici, peste tot unde vezi cu ochii, martor al sfințeniei gândurilor, simțirilor ei! Nici când nu m-am îndoit de cuvântul ei, n-am alergat dintr-un oraș în altul, să iau oameni străini, garanți virtuții ei! Ce înălțătoare lecție de prietenie între două ființe cu același grad de simțire! își zise Radu, plecând spre oraș. Deveni Irist. Acolo era o viață întreagă a Olgăi, de care el fusese străin; i se părea ca și cum ar fi bătut avea la ușa ei și nu l-ar fi primit; nu... căci se purtase urât! Nu, căci fusese pe cale să-i facă o ofensă, de care, mulțumită unui adevărat prieten, scăpase! Privind mereu îndărăt, spre locuri triste, dar dragi, reintră în oraș. Nici prin gând nu-i trecu să se mai ducă la Lorescu.</p>
<p>În așteptarea trenului următor, l-a întâlnit pe stradă pe un magistrat, ceva rudă cu el. S-a bucurat nespus, simțind că singurătatea crește în locuri străine, mai ales când omul este nemulțumit de sine însuși.</p>
<p>Magistratul se plângea de monotonia vieții în oraș în timpul serii, când jocul de cărți este singura distracție; avea noroc, spunea, de câteva familii foarte cum se cuvine, unde făceau uneori muzică și discutau; numea printre alții pe Vișceni.</p>
<p>— A, îi cunosc! exclamă Radu, adică mi s-a vorbit cineva foarte bine despre ei!</p>
<p>— Cine ?</p>
<p>— O domișoară care a fost aici institutoare și acum este la Roman, a răspuns Radu, încercând să diminueze exclamația anterioară.</p>
<p>— Domnișoara Grigoriu? Sigur, ea ți-a vorbit ? !</p>
<p>— Ai cunoscut-o ?</p>
<p>— Da, am întâlnit-o de câteva ori, în familia Lișeanu. Foarte bună fată, cuminte și serioasă.</p>
<p>— Se bucura de o considerație atât de bună ?</p>
<p>— Acolo, nu? M-ar surprinde! Mi-a lăsat o impresie dintre cele mai bune; în orașul nostru, era foarte bine privită, iar doamna Viișeanu, model de femeie, a iubit-o ca pe soră, ca pe copilul ei!</p>
<p>Radu se simțea nespus de fericit; totuși, în el a rămas ceva din apa murdară aruncată din bucătăria sentimentelor de înaltă moralitate ale doamnei Cireșiu; i-a venit pe limbă să mărturisească tot magistratului, să-l întrebe despre zvonul cu Lorescu. Amintirea lecției de pe munte îl opri. Erau trei ore, tocmai timpul să apuce trenul înapoi spre Roman. Ușurat, voios, puse piciorul în vagonul care avea să-l apropie de ființa iubită. Nu atinsese scopul pentru care venise, și cu toate acestea, cât se simțea de schimbat, de înălțat! Muntele, apa, câinele, fuseseră prietenii Olgăi la Piatra, și cum de înălțător îi vorbiseră ei despre ea! Iar oamenii? Simpatia doamnei Viișeanu,cuvântele rudei lui... Dar își reprima surâsul, gândindu-se că dacă ruda aceasta i-ar fi cunoscut intențiile, i-ar fi vorbit și ea de rău!</p>
<p>Despre Lorescu nu auzise; cine știe însă dacă nu l-ar fi privit cu dispreț, aruncându-i în față indignarea lui?</p>
<p>Ajutorul de primar, negrăit de vesel că Radu rupsese cu Olga, căuta din resurse să închege cei trei mii de lei promiși, să-l vadă pornit la Paris, acum cât îl credea dezgustat de ea. Se temea de o revenire a lui. Reuși să vândă un loc care îi avea în spatele casei; cum dă spre centrul orașului, ținea la preț; amatorii, cunoscându-i nevoia de bani, nu-i ofereau decât jumătate din valoarea locului; îl vându cu cinci mii de lei. Toată ziua așteptase pe Radu să-i comunice.</p>
<p>— Știre bună, Radule! îl strigă el seara, îndată ce-l văzu pe pragul casei lor. Unde ai luat prânzul?</p>
<p>De prânz, mi s-a ars mie! Răspunse Radu, oțelit. Ce lucru voiai să-mi comunici?</p>
<p>Uite, banii! Peste câteva zile plecăm la Paris?! Radu îngălbeni, un fulger de lumină îi steluci apoi în privire: — plecăm! răspunse, jumătate zâmbind, jumătate îngândurat.</p>
<p>Procente, sută la sută, Radule! Zestrea fetelor să iasă de aici!</p>
<p>— Să iasă! răspunse Radu, pe același ton.</p>
<p>Fostul maior crezuse că avea să aibă încă de furcă cu Radu, ca să-l hotărască să plece; încântat că încheiase atât de curând, nu-i mai vorbi despre aceasta; la cină fu vesel, plin de spirit, așa cum era plăcut și se făcea iubit, când se afla în zilele lui bune.</p>
<p>Radu era la fel. De mult nu-l văzuseră cei din casă însuflețit și mâncând cu atâta poftă. Cu toții atribuiau starea lui plecării la Paris. Convorbiră încă mult. Erau zece ore când Radu se retrase în camera lui. Scotocind prin buzunarul hainei, să ia un creion, dă peste o fițuică mototolită de hârtie; își aminti că o găsise în camera Olgăi; o pusese în buzunar, cu gândul să i-o dea și uitase. Privind-o cu drag, ca pe un lucru ce-i vorbea despre dânsa, zări versuri scrise și apoi tăiate; erau versuri în cea mai nouă formă a lor, cum curseseră din condei, simțiri înalte, care nu puteau izvorî decât dintr-un suflet la fel. Oglindeau îndoiala ei despre el însuși. Se înșelase? Se cuvenea să-și poarte crucea? Înclina să creadă același Radu de odinioară, dar răcit. Iată pentru ce, ziceau versurile din urmă, buruiana dezgustului nu poate înăbuși boarea iubirii ei; moartea numai o va cristaliza, pecetluind-o cu giulgiul eternității! — Minunată ființă! ești demnă de iubirea cea mai curată, cea mai sfântă! Și de ești lâncedă, mori fericită, pe brațele mele! Nu mă voi retrage! La urma urmei, tata m-ar prefera viu cu tine, de cât mort fără tine!</p>
<p>Peste noapte nu dormi. Plănuiește să se înțeleagă cu dânsa, să se căsătorească cât de curând, nu în oraș, ci la Paris. Bine că avea banii! Odată faptul săvârșit, tatăl său nu va mai putea face nimic, îl va primi cu fatalitatea lucrului împlinit. Toată noaptea se frământă cu gândurile acestea. Lumina zilei nu le alungă. Cum se înseră, aleargă la Olga. O găsește la gura sobei, privind la flacăra din cămin. Era una din plăcerile ei, de a petrece pe întuneric, în tovărășia focului. Intră, fără să-l fi simțit. Se așează alături, pe un scaun. Olga era tristă, abia răspunde întrebărilor lui.</p>
<p>— Cât ești de indiferentă! începe Radu, și mi-ești dragă, Olga! Își reazemă capul de scaunul ei, îi ia mâna, i-o strânge; lacrimi picurau pe ea, din ochii lui. Olga se înduioșează; se apleacă asupra lui, șoptește:</p>
<p>— Radule, spune-mi te rog drept, ce le-ai îndepărtat de mine?</p>
<p>— Părinții, Olga! Părinții! rosti sfâșiindu-se, privind mereu în jos. Și-mi ești dragă, îmi ești dragă!</p>
<p>— Dacă în adevăr tu nu ești schimbat, nu ai mijlocul să-i faci să consimtă?</p>
<p>— Tata e o fire despotică, deprins să fie ascultat orbește! E bătrân; mă tem. Un singur lucru ar fi posibil, și nevoea va să ne facă să ne oprim la el: să-mi dea bani pentru Paris, să plec zilele astea. Să plecăm împreună... de la pragul țerii. Eu plec înainte și te aștept, ori pleci tu întâi... cum va fi mai bine; fie că ne întâlnim la hotar, fie că facem calea pe linii separate,—așa cred mai nimerit—ne întâlnim la Paris, ne căsătorim în fața consulului? Ce zici, Olga? Așa că aflăm scăpare...?</p>
<p>— Ar fi cu atât mai ușor pentru tată, și nu destul de corect, răspunse Olga blând, privindu-l duios. Iți dă banii condițional să renunți la mine..., ar fi să-l înșelăm. Nu, nu pot primi! Pleacă singur, Radule!</p>
<p>— Nu, nu! să plecăm împreună! Banii aceștia îi privesc numai ca un împrumut; îi voi înapoia, cu procente, cum amintea și spus, imediat ce vom dispune! E singurul mijloc, Olga! Caută să-i primim! Nu mai cugeta la nimic, primește-i!</p>
<p>— Nici odată, Radule! răspunse ea încet, pe când lacrimile îi isvorau din ochi. Mi-am bănuit destul că am consimțit să devin logodnica ta, fără voia lui... prefer să mor de durere și de rușine, decât să te fac înșelător! Nu...! Du-te singur!... Îți mulțumesc că nu m-ai uitat! În noaptea în care re-aleg, mângâierea ce mi-ai dat-o astăseară mă va lumina, mă va susține. Voi ruga cerul pentru tine. Du-te, studiază, ridică-te acolo unde meriți, unde poți ajunge... Lasă-mă aici, unde m-ai găsit.</p>
<p>— Dar Olga, înțelegi: aici e tata, mă tem! Acolo suntem stăpâni pe noi!</p>
<p>Nu, nu, Radule! Niciodată! Niciodată!</p>
<p>Zadarnic stărui încă Radu, Olga nu primi cu nici un preț. El începu să se plimbe tulburat prin cameră; entuziasmul trecuse; deveni trist. Se apropie de ea, o privi lung; ah! șopti într-un târziu, ca și cum ar fi vorbit sieși, am trecut odată pe lângă un moment care ne-ar fi unit pentru totdeauna, ar fi fost hotărâtor! Nestemutat! Un glonț mi-ar fi spulberat creierii, înainte... Se alipise de ea, o strânse la piept, vorbindu-i rugător, blând, ca un copil: Olga, apropie-mă! Înlănțuie-mă de tine! Nu mă lăsa să plec de aici decât atât de apropiați, ca să nu ne mai poată despărți nimeni, nici chiar moartea! Dacă iubești pe Radu, dovedește-i acum... te rog din toată puterea inimii mele! Te rog pentru amândoi! Olga se desprinse încet de el, zicându-i blând, dar dureros: O, Radule! Până și tu...! În ce lume trăim, dacă virtutea se restrânge și nevoința se răsplătește! Și apoi să te legi de mine printr-un asemenea moment? Nici odată! Uite, iau Cerul de martor: nu altruismul, nu teama de mine, să hotărască pasul meu. Sacrificiul pe care l-ai face nu ar servi la nimic, crede-mă! Viitorul meu? Nu te gândi la el; ar fi același! Nu el să te facă să-ți păstrezi cuvântul, dacă iubirea, entuziasmul, încrederea s-au dus...! Nefericit aș fi chiar cu tine, străin fiindu-mi! Te-ai trăda, aș suferi! Blând, calm, pietos, îți spun: ai în vedere viitorul tău, nu pe al meu! Ești cu totul liber, fă cum rațiunea și interesul îți dictează!</p>
<p>— O, tu nu mă iubești, naiv ce am fost! Ușor ți-a venit să-mi întorci cuvântul înapoi! Tu ai precipitat tot! Nu, nu mă iubești!</p>
<p>— Te înșeli; dacă nu răspund dorinței tale, nu este că nu te iubesc! Dacă ții cu adevărat la mine, dacă mă vrei tovarășă din iubire, nu din datorie, dă-mi floarea convingerii tale... parfumul florilor de lămâie...! Lasă-mi dreptul la toată venerația ta; găsește mijlocul să pleci cu voința tatălui, nu să te pleci...</p>
<p>— Iartă-mă, Olga! răspunse Radu rece, gata să plece.</p>
<p>În felul cum rosti acestecuvânte, Olga cunoscu necazul, nemulțumirea. Căută să-l schimbe, să-l facă să o judece drept,înțelept. Nu reuși. Pentru întâia oară se despărțiră în termeni reci. Totul s-a sfârșit! își zise ea cu durere, după ce Radu dispăru. Mi-am omorât poate norocul... Și cu toate acestea, cum puteam face altfel...? Radu va pleca, fără să-și ia niciun rămas bun...! Mai fericit, mult mai fericit orfanul care moare după părinți! Suspină ea târziu după aceea, pe același loc, plângând până ce somnul îi atenuă durerea.</p>
<p>A treia seară, fereastra era deschisă la dormitorul Olgăi; candela îl lumina. Îngenuncheată, Olga se ruga. Când se sculă, zări un plic alb pe priciul ferestrei. Radu îi scria: „Te-am ofensat! Iartă-mă! Adesea fugim de simțirea blândă și căutăm fericirea în altă parte. Uităm, sermane făpturi, că altă parte nu aduce decât durere și dezgust.</p>
<p>Te-am așteptat să vii aseară la cerc. N-ai venit. Conferențiarul mai mult ca oricine, simte lipsa ta. Dacă vrei să-l pedepsești pe el, nu pedepsi pe ceilalți; ne deprinsesem atât de mult să te avem între noi! Dacă nu aș fi avut pentru ieri conferința, aș fi venit să te văd; și dacă nu ai alte motive pe care le blestem, aș veni și azi și ori de câte ori mă cuprinde dorul după lumea nespus de frumoasă, unde gândurile noastre se plimbau odinioară atât de fericite!</p>
<p>Ce vei fi făcând? În liniștea de templu, cu ochii aceia misterioși, cugeti poate la lucruri triste... Cât mă doare! Îmi ești atât de aproape! Mă dor durerile tale și mă bucură ceea ce-ți împurpurează fața de mulțumire!</p>
<p>Radu</p>
<p>Nimic despre plecare ? despre Paris ? se întreba ea.</p>
<p>Două săptămâni trecură, fără ca Radu să se fi arătat pe la Olga. Va fi plecat ? nu ? se întrebă ea cu durere. În oraș nu ieșea ; își izola durerea, cum își izola fericirea. Se dase vacanța de Crăciun. Olga se pregătea să se ducă la Virgiliu ; să se îndepărteze de un oraș unde suferea, să dea pas lui Radu să plece la Paris.</p>
<p>După vacanță avea să-și ia concediu până la Paște, își propuse să înceapă o lucrare serioasă literară.</p>
<p>Dintre toți frații, Virgiliu o cunoștea mai bine, și se apropia mai mult de ea, prin firea lui. Temându-se ca lovitura din urmă să nu o aducă la un act de disperare, o chema stăruitor la dânsul, îi punea înainte problemele înalte ale vieții, datoria și mulțumirea să lucrezi pentru alții, când tu individ nu mai ai mângâiere pe lume.</p>
<p>Împachetase tot. Pe masă rămăsese încă ziarul ei și caietul ei de versuri. Se întorcea spre seară acasă. Abia intră, îndărătul ei ușa se deschise. Era Radu. Făcu lumină și-l primi în sufragerie, unde era mai cald. Duminică ținuse conferințele didactice ; Radu o rugă să-i dea foile, să le citească. Cum le avea între materialul literar ce lua cu ea, se duse în dormitor să le caute în geamantan. Radu o urmă ; zări geamantanul împachetat: te duci undeva, Olga?</p>
<p>— Da, la Virgil.</p>
<p>— În Macedonia ?! O privi surprins : în 14 zile, ai timp când să le duci și să te întorci...?!</p>
<p>— Plec pentru trei luni.</p>
<p>— Un fior îl străbătu pe Radu ; ochii și chipul i se umbriră de tristețe. O privi lung; în privirea lui se citea durerea. Rămase câteva minute în picioare, privind-o mereu. Culoarea urmă împurpurării. Cu sfiala cu care te apropii de ceva sfânt, își apropie capul și-l rezemă pe umărul ei, o cuprinse ușor de mâini, oftând : „cât de mult sufăr 1</p>
<p>De mult, din vară, Olga nu-l mângâiase decât cu vorba. Își strecură degetele prin șuvițele lui pletoase ca firele de iarbă, îi vorbi blând : Radule, ce pot face pentru tine ? Spune, te rog! De ce nu mă mai privești ca prietenă? De ce nu-ți deschizi inima către mine? Ascunzi ceva și fugi... fugi de mine, prietena ta... 1 Ți-am redat libertatea, când am crezut că-ți lipsea : m-ai mustrat ; mi-ai spus că am grăbit totul, că nu te-am iubit ! M-a durut... Iți dădusem cred floarea cea mai frumoasă care înflori pe tulpina iubirii noastre : jertfa de sine! Ai luat-o drept neiubire, drept indiferență... Acolo pe masă, sunt urme din ceea ce am suferit, zdrențe din luptele sufletești ; nu le știi, nu ți le-am trimis, să nu te tulbur, să lucrezi cum te sfătuiește rațiunea : pentru aceasta, și plec! Suferința mea? ar fi aceeași, dacă tu ai reveni din datorie..! O, Radule! Văd bine : piedica nu e numai tatăl, ea stă în tine.. ! Da, aici stă lupta, îndoiala, zise ea tristă, atingându-i ușor fruntea ; aici vrăjmașul meu..! Ești înșiruit...! Ai terminat prin a asculta părerile nefavorabile ale acestei căsătorii, sau... răutatea calomniilor! Vei fi crezând pe tatăl tău... Oh, Radule ! Ții minte? Prin primăvară, îndată cum se auzi de acest proiect, îmi spuse într-o zi Paula,cuvânte care... nici nu m-au durut, nici nu m-au atins... despre trecutul meu. . Trecutul acela sfânt, ocărit, insultat... de cine? nu știu ! Abia începea zvonul; Paula aflase în mare taină de la Seva, iar Seva... de la d-na Cireșiu mă gândesc... Seara ai trecut pe aici ; le-am rugat să vii a doua zi, voiam să ți-i comunic, deși Paula mă sfătuise nu cumva s-o fac. Ai venit neliniștit. Când pricepu despre ce aveam să-ți vorbesc, te-ai întristat, dar nu ca acum.,. O, m-a bucurat tristețea aceea... Te-ai mâhnit că-ți aduceam ofensa aceasta... o probă de neîn-</p>
<p>credere în tine, în tăria ta... Cum m-a onorat tristețea aceea... Ce fericit aș fi fost de muream atunci... aș fi cunoscut o clipă curată de adevărată fericire...! Mi-ai pus degetele pe buze și m-ai oprit să-ți vorbesc... Mi-ai spus: «iubesc pe Olga pentru ca înseși! Ii iubesc trecutul tot atât de sacru, ca și prezentul! Cuvântul ei mi-e sfânt!» De ce te-ai îndoit, Radule? De ce lași străinul să se așeze între noi ? Când mi-ai cerut mâna, mi-ai cerut și încredere multă... multă...! Și-acum? Mi-o răpești tu, mie?! Cum mă doare! O, dacă ai ști cum mă doare ! Neexperiența ta e vrăjmașul fericirii noastre, dacă în adevăr sentimentul tău nu s-a stins...! Dar bine Radule, dacă te îndoiești de onestitatea mea, Lorescu trăiește, Piatra N. e la doi pași ; du-te. vorbește-i! Uite, îi pot scrie, prin tine...!</p>
<p>— De ce te-ai gândit că d-na Cireșiu să fi vorbit despre tine, ea și nu altcineva ? întrebă Radu, care cu capul încă pe umărul ei, o ascultase din ce în ce mai atent. Stai rău cu d-na Cireșiu? O cunoști de mult? Ți-e vrăjmaș?</p>
<p>Olga îi povesti atunci cele petrecute între dânsa și vara Iui Lorescu; ea scoase zvonul cu oftica mâniei și ea căută să fi scos și pe celălalt... E în firea naturii isterice să îi placă în minciună și intrigă. A! zise deodată, lovindu-se cu palma peste frunte, veselă, ca de cine știe ce inspirație. Voiești să-ți dau proba corectitudinii mele? O voiești? Mai repetă ea, îndurerată de tăcerea lui Radu ; alergă la un sertar unde ținea scrisori vechi, printre care și cea de la Lorescu. Aduse sertarul cu totul, căută scrisoarea și i-o întinse : citește, te rog! Îmi mulțumește pentru niște bani ce i-am strâns, în folosul unui sanatoriu ridicat cu un an în urmă prin osteneala doctorului— în Piatra.-N. :</p>
<p>Dragă Olga,</p>
<p>Pentru ce să nu-ți mărturisesc ? O adevărată supriză, cea mai frumoasă pe care am avut-o în viața mea! 5oo lei ! O adevărată jertfă! Oricât aș încerca, nu pot reuși să-ți arăt ceea ce este cu adevărat în sufletul meu. Îți mulțumesc ca om, îți sărut mâinile și iar îți mulțumesc! Ești un suflet distins, o ființă cu totul superioară și rog pe Dumnezeu să ierte celor care ți-au făcut rău vreodată! </p>
<p>Îți mulțumesc și pentru obiectele trimise. Nu știu de voi reuși să adun banii ceruți de o asemenea instituție. Sunt atât de hărțuit, atât de amărât și atât de rău răsplătit pentru tot binele ce îl fac! Dacă este vreun Dumnezeu, el știe ce are de făcut; să crezi, e refrenul vieții mele întregi! Și acum, dragă, pe cât m-a bucurat fructul sacrificiului făcut, pe atât m-a întristat altceva : te-ai fi plâns Dorinei cum că eu aș fi</p>
<p>afirmat vreo unei persoane, că suferi de... Dacă n-aș fi prea trist, aș râde de oftică! Mă cunoști oare atât de puțin ? Ori te-ai oprit serios, un singur moment la gândul că ai putea suferi d-ta — deplin sănătoasă - de un asemenea rău? Am mângâierea că o judecată atât de temeinică ca aceea pe care ți-o cunosc, nu s-a putut opri serios nici o clipă, la acest gând! Iată faptul : pe când te aflai la Roman, în urma zdruncinării mâniei, verișoara mea dna Cireșiu, mi-a comunicat cum că d-rul Marian de-acolo, afirma în toate casele că sufereai de oftică! M-am indignat. Întreabă te rog pe verișoara mea ce i-am răspuns și cât de energic am protestat contra unei greșeli medicale atât de culpabilă !</p>
<p>Am rugat-o încă, să comunice din partea mea acelui indiscret coleg, nu numai că se înșeală, dar făptuiește un act nedemn, destăinuind lucruri false, pentru care ar putea fi tras la răspundere! N-ai întâlnit pe vară-mea ? Nu ți-a spus ea nimic privitor la aceasta ?</p>
<p>Eu să te fi vorbit ? ! Mă doare că ai putut crede un asemenea lucru! Ți-am spus adevărul ; controlează faptele și vei vedea. Nu am nimic care să mă sprijine în ochii celor ce îi respect, decât munca și onestitatea!</p>
<p>Îti trimit cele mai bune sentimente de prietenie.</p>
<p>Lorescu. Piaua-N, Septembrie 908»</p>
<p>— Este aici limbajul, reluă Olga — când Radu încetă de citit — unui om care se afla cu mine în altfel de raporturi decât ale unei prietenii pline de respect? Pentru întâia oară după opt ani de cunoștință, îl aud numindu-mă „Duduie dragă'' în scris și de departe ; tot pentru întâia oară îmi adresează o sărutare de mână ! Dar cum ți-am spus, Piatra e la doi pași, adresează-te acolo oricărei persoane, indiferent de m-a cunoscut și te vei încredința de conduita mea...!</p>
<p>— Țssst... ! Șopti Radu, punându-i degetele pe buze, n-o profana ! Neghiob ce-am fost ! Naiv, lipsit de experiență ! M-am lăsat dus de curentul murdar, când..... puțină judecată ar fi fost destul! Ca un nesocotit, ca un nenorocit ce sunt, două luni am căutat să le smulg din inima mea, să sufăr cum am suferit! Da, Olga, sufeream ! Fusesem rănit în sentiment și rațiunea... îl combătea... Mă atinsese veninul hidrei ! Și totuși... o voce îmi spunea că sunt rătăcit.. că ești neatinsă de toate aceste învinuiri ; continuă să-mi rămâi dragă, să te văd în adâncul sufletului meu curată și frumoasă precum ești, Olga mea sfântă! Sufeream de gândul că mă credeai nestatornic, schimbat în sentiment. Crude momente caut să fi avut cu Radu, în gândurile tale, și totuși le-am meritat! șopti el, cu lacrimile în ochi, mai ales acele când</p>
<p>veneai în contact cu lumea. Mic am fost și nevrednic de tine! N-aș putea! Întâmplă-se orice ! Fie tata de-o sută de ori mai înverșunat! Mă credeai rece, indiferent, și eu... te doream, sufeream....! De câte ori treceam pe aici, seara, târziu... ca să nu mă vezi, să nu pot intra....! Îmi făceam merit să nu intru, pedepsindu-mă pe mine...!! Era lumină la tine până la 12 noaptea, uneori mai târziu... ce făceai ? Scriai, citeai ? draga mea Olga! Sfânta mea Olga! Mă ierți ?</p>
<p>— Cu o condiție : să capeți consimțământul tatălui tău !</p>
<p>— Consimțământul tatălui meu... răspunse Rădu șovăitor umbrit, îndurerat, da Olga...! De nu-1 voi căpăta, mă vei pierde !</p>
<p>— O Radule, ce vorbești!? Fă ce poți să-l capeți, să fie cu voia lui, să-i cruțăm sănătatea...</p>
<p>— Și dacă nu se va putea? Dacă nu mi-1 va da ?</p>
<p>— Dacă nu ți-1 va da,... și dacă nu vom avea, crezi, să ne temem de sanatatea lui... ne vom căsători fără el...</p>
<p>— Mulțumesc, Olga ! M-ai iertat ! rosti vesel, sări de pe scaun, îi sărută venerat mâna, și dansă grațios, câțiva pași prin cameră.</p>
<p>— Parisul...? intrebă Olga sfios.</p>
<p>— O, nu mai plec ! răspunse el, radios. Viorica se logodește, tata are nevoe de bani, va fi foarte mulțumit să-i întorc ce mi-a dat! Acum, sigur de tine, îi voi returna ; va primi, n-are încotro, mai ales că și-a luat grija de mine ! S-a liniștit ! Și nu mai plec decât cu Olga, din septembrie anul viitor, sau peste un an...! Rămân aici cu tine ! exclamă vesel, mângâindu-i părul, alintându-se ca uu copil. Dar tu pleci... zise apoi umbrit, întristat.</p>
<p>— Dacă vrei, nu mai plec...</p>
<p>Radu se gândi puțin, răspunse :</p>
<p>Tot e mai bine să pleci ; să lăsăm să treacă sărbătorile ; peste o lună, va fi căsătoria Vioricăi. Îndată după a ei, voi începe să pregătesc serios pe tata ; dacă nu-mi va da consimțământul cu niciun preț, voi lucra fără voia lui, voi începe să scot actele. Toate acestea ne vor apropia de primăvară. E bine ca intervalul acesta să lipsești de aici; nu vei mai avea să suferi de față cu lumea, până când situația noastră se va limpezi... ai fi departe de furia tatei, până în momentul din urmă...</p>
<p>Olga ar fi dorit să-l audă reținând-o ; găsi însă și ea că era bine să lipsească ceva timp din oraș; Radu adăugă : da, du-te la frate, Olga! Plimbă-te la aer, nu lucra cât să obosești ; îngrijește-ți de sănătate, ai slăbit din cauza mea; revino grasă, roșie, frumoasă, cum te-am cunoscut... Când vei veni, totul va fi gata! Zorii primăverii se vor cânta în jurul nostru, </p>
<p>zori de înviere, de fericire pentru noi! Ai să-mi scrii, nu-i așa? Nu ne va trăda ștampila de pe scrisoare ?</p>
<p>— Trimite-o unui frate în țară, s-o pună în alt plic ; voi primi-o, sigur !</p>
<p>— Ai să mi răspunzi ?</p>
<p>- O, dragă Olga ! Când sunt mai fericit decât când pot sta de vorbă cu fetița mea ! O privi lung, lung. „Eurica 1“ strigă, sărutând-o hoțește, și luând-o la un rond de vals, prin cameră. Cum mă simt de înalt, de mândru, de liniștit!</p>
<p>In acel moment ceasornicul sună 8 1/2 ore.</p>
<p>Vai, Radule, e târziu...! n-ai luat masa? Sunt opt ore și jumătate ! zise Olga, cu ochii înecați în lacrimi de mulțumire.</p>
<p>N-am întârziat atât, decât în orele fericite—ca și aceasta de astă vară, din toamnă....</p>
<p>— Ce o să zică părinții ?</p>
<p>— O să mă creadă la Cristescu... Nu mă alunga încă! E prea fericit momentul acesta, să nu-i doresc prelungirea! la-ți însă masa !</p>
<p>Să o iau singură ? nu! Să o luăm împreună; vrei? Radu zâmbi fericit: dacă vreau?!... Dacă nu te ostenesc .. ? — Cina mi-e simplă : brânză, ouă, lapte...</p>
<p>E și a mea ; n-am să uit niciodată, un mare progres moral—vegetarianismul- însușit prin Olga, prin logodnica mea! Ca o fetiță de 16 ani; zbură Olga în sufragerie, ordonând toate, zâmbind fericită la gândul ștrengăriei ei; lua masa în tovărășia unui domn! A logodnicului ! își răspunse. Celelalte fete nu-1 au la masă? Ele au părinți... auzi aceeași voce. Și eu am cenzor, pe Casandra !</p>
<p>În bucătărie focul se stinsese, Casandra dormea dusă. 0 lăsă să doarmă; în sufragerie era încă foc. Își pregăti totul singură.</p>
<p>Radu rămase sus, dădu peste ziar și peste versuri. Terminase ziarul și răsfoia fericit, surprins, prin caietul de poezii; multe bucăți îi erau necunoscute ; el nu citise decât cele auzite la cerc și cele din urmă, de când intrase el în viața Olgăi.</p>
<p>Ea veni să-1 invite în sufragerie. 0 atrase blând către el : Când din hora de sine, una se desprinse sfios, în cer, suflă asupra copilului din leagăn, darul magic al poeziei! Suflarea ei artistică trecu prin făptura ta... acum înțeleg parfumul deosebit ce-I răsfrânge ea...!» îndată apoi se umbri: durerea te ținea deșteaptă noaptea... până târziu...! Scriai... ! Ce nemernic am fost !</p>
<p>— Țssst ! Îi șopti Olga, punându-i degetele pe buze. De ce să mai revenim la timpul din urmă?</p>
<p>— Oh, da, să revenim ! Am făcut prin ele, un mare drum; am înconjurat lumea...! Neagră și murdară apă am mai văzut! Știu acum cât prețuiește!  Două luni de suferință... Câtă sănătate ți-au luat...!</p>
<p>— Mă voi îndrepta repede ! Starea morală se răsfrânge extraordinar de puternic asupra mea : vesel, mulțumit sufletul, corpul e bine ; bolnav unul, e și celălalt ! Pe cât mă mistui de repede în suferință, pe atât fericirea îmi priește...!</p>
<p>— 0 floare... o floare exotică! răspunse Radu, privind-o ca în extaz ; floarea aceasta are nevoie de soarele lui amiază-zi, ca să îmbete cu tot parfumul ei...</p>
<p>Ii luă brațul și coborâră în sufragerie.</p>
<p>— Să fii ca la Cristescu ! îi șopti ea.</p>
<p>— Ca la Olga! nu... ca la... noi...!</p>
<p>Privirea umedă le învălui ochii. Pe masa strălucitoare de albeață, erau două tacâmuri, ceștile de cafea cu lapte, o farfurioară cu brânză, unt proaspet, ridichi, mere, mandarine, curmale și smochine. Totul era frumos și alb.</p>
<p>— Ele, acum? întrebă Radu, arătând un prea frumos buchet de flori ; roze, camelii, lăcrămioare, toate în alb... Cum de le ai în toiul iernii ?</p>
<p>— Tatăl unui elev mi-a oferit o statuetă foarte frumoasă, drept mulțumire —spunea— pentru osteneala ce-mi dau cu băiatul lui. Deși e un elev bun, n-am primit, rugându-1 să nu se supere. ; e linia noastră de purtare, a tuturor ! Nu voiesc să mă abat niciodată de la ea, chiar față de un părinte cult și de un școlar silitor ! Băiatul i-a spus, se vede că-mi sunt dragi florile. Întorcându-se ieri din București, mi-a trimis buchetul acesta, cu douăcuvânte, iată-le ; Radu citi pe o carte de vizită : „Doresc să vă fie florile fericirii!'' Emoționat, cu privirea umedă, rosti; „flori de fericire, să ne fie! Olga mea sfântă! Uite, cea întâi masă ce luăm împreună, în zile de iarnă, cu flori de primavară, nu e augurul fericirii ?</p>
<p>— Să dea Dumnezeu ! șopti ea. Dar servește-te, te rog !</p>
<p>Radu gusta câte puțin, o privea fericit, surâdea; bieții părinți! Bietul tata! Dacă ar ști el, cât sunt de fericit! Ar înțelege unde, care e fericirea mea, ar fi și el... și ei...!</p>
<p>— Poate, odată și odată se vor încredința...</p>
<p>— O, da, netăgăduit..., ci până atunci... mâine seară pleci, ofta el, iar n-am să te văd luni, luni de zile...!</p>
<p>— Să nu mai plec, Radule?</p>
<p>—O, nu... aș fi egoist! Ai slăbit, Olga... ai suferi încă aici, de față cu lumea. . căci, e bine s-o lăsăm să creadă că totul s-a rupt., astfel tata va fi liniștit până o va mărita pe Viorica, pe urmă îi voi spune... Du-te la frate, Olga! îngrijește de sănătate!</p>
<p>Fă-o pentru Radu! Mai bine să te duci..., e spre binele nostru, al amândurora ! Mâine seară îmi dai voie să vin?</p>
<p>— Te aștept...</p>
<p>— Asupra plecării, nu te voi deranja ?</p>
<p>— Ce idee... Îmi va ușura plecarea...</p>
<p>— Iți fac o rugăminte, Olga ?</p>
<p>— Care ?</p>
<p>— Să-mi dai scrisoarea d-rului Lorescu !</p>
<p>Olga îl privi lung : se îndoia oare de dânsa ? Radu pricepându-i, gândul, adăugă : voi avea luptă cu tata și ea mă va servi!</p>
<p>A doua seară când să se despartă, Radu o întrebă : — Când ne revedem ?</p>
<p>— Când se vor cânta zorile reînvierii, ai zis ! La biserică, în seara de Înviere !</p>
<p>Radu o atrase la piept, îi sărută fruntea, mâna, șoptindu-i :</p>
<p>— Să nu mă uiți. Olga! Fericirea lui Radu stă în mâinile tale ! Și-a Olgăi în ale tale!</p>
<p>In cadrul ușei de ieșire a gării, Radu o urmări cu privirea până trenul se puse în mișcare și Olga dispăru de sub ochii lui.</p>
</div>
<div type="chapter" n="9">
<head>CAPITOLUL IX</head>
<p>Trecătorii de pe cheiul Vardarului, frumoasa apă de munte care trece pe sub poalele Balcanilor Albanezi— tăind în două orașul—priveau cu mirare la d-ra Europeancă, care scria de dimineață până seara în balconul d-rului Vlach, Virgil Grigoriu. ,</p>
<p>Era Olga. Venise la frate. În fața Vardarului care își legăna gălăgios valurile la soare, sub Balcanii stâncoși cu creștetele ninse, pe cheiul devenit cartier european, era locuința lui, mângâiată de un soare dulce, mobilată simplu, dar cu gustul europeanului rafinat. Icoane sfinte vorbeau noului venit din alte lumi, de altă viață, de părinții duși, de frații depărtați, de țara iubită. O fotografie oglindea chipul părinților de pe când erau tineri și abia luați. Pe pereți, picturi de ale lui Virgiliu.</p>
<p>Părăsise țara, venise la Constantinopol pentru concursul de doctor, pe unul din vapoarele internaționale ce fac înconjurul lumii. Nereușind decât el singur la concursul înscris, examenul oral se amână. Dădu atunci pe cel pentru libera practică în împărăția otomană și hotărî să se așeze în Macedonia, să se consacre fraților aromâni și regenerării lor naționale.</p>
<p>Clima relativ dulce în timpul iernii, apropierea orașului S. de mare, însemnătatea lui economică, în centrul unui pământ agricol, făcură să se stabilească aici.</p>
<p>Durerea provocată de trădarea soției lui, Duța, de neagra-i necunoștință, de odioasa-i alăturare c-un amant puternic, ca să-l compromită, motivându-și astfel trădarea, se ștersese, disprețul adânc se așternuse pe orice amintire de sentiment; Rana condamnării lui nedrepte, rămase însă vie. Găsea răgazul uitării într-o activitate neobosită, în ajutorul ce da celor din jurul lui. Deseori avea momente de melancolie, de durere, care-1 rodeau pe tăcute. Când reveneau, fugea în vreo familie, ascunzându-și durerea sub aerul lui glumeț, căutând însuși să se lase furat de alte gânduri. Alteori își retrăia din nou zi cu zi, oră cu oră, toată viața, până cădea în starea născută prin amorțeala minții și a simțirii. Vai! își zicea deseori, cât de slab e omul, dacă nu poate gândi unde voiește și cugetă mereu unde nu voiește..!</p>
<p>Tânăr încă, dar trecut pentru vârsta lui, rezervat deși nu tăcut, cu distincția pe care-o imprimă suferința pe chipul unui om, devenise iubit, căutat, respectat, nu numai în oraș, dar prin toate localitățile apropiate din noua lui patrie. Suferea însă mult de lipsa mediului cult, intelectual. Mulțimea locuitorilor din S., oraș cu 70 mii locuitori, apropiat de Salonic, marele port al Macedoniei, sunt Turcii-Albanezi, Bulgarii, după ei vin Aromânii, Evreii, Serbii și foarte puțini europeni apuseni, comercianți sau reprezentanți de autorități.</p>
<p>Elementul aromân, în minoritate în acest oraș, n-ar fi totuși prea puțin, dacă trei sferturi din el, n-ar fi grecoman. Bărbații înalți, frumoși, cumpătați, plini de viață, sunt ca prin toate orașele pe unde sunt răspândiți comercianți de mâna întâi. Soțiile lor nu urâte, elementul feminin frumos, creștin, a fost răpit de turci, până în timpul nostru - -sunt foarte oneste, casnice, prea bune menajere, dar simple, neinstruite.. Aromânul lipsit însuși de o cultură mai largă, nu poate prețui înrâurirea ei binefăcătoare asupra femeii. Razele culturii nici nu pot pătrunde decât foarte pe încetul, într-o țară până mai ieri pe jumătate sălbatică, unde viața creștinului nu era sigură. Până mai acum câțiva ani, de după amiază, de la ora patru în jos, tot ce era creștin, se închidea în casele-cetăți, cu ziduri mari de piatră, de jur împrejur, cu dosul spre stradă, cu rețea de fier drept gratii, la fereastra mică ce da spre ea. Nu numai creștinii supuși otomani, dar niciun francez, german sau italian, nu îndrăznea să iasă cu țigara pe stradă, mai ales în zilele de Ramazan, favoare cuvenită celui mai de jos turc. Cel mai de rând între dânșii, se socotea mai mare decât europeanul cult. Cultura neputând străbate, nici până,</p>
<p>azi nu-i prețuită ; doctorul, negustorul, profesorul, au aproape aceeași considerație ca meseriașul cât de mic.</p>
<p>In anii din urmă și cu deosebire de la Constituția Turcă, vântul civilizației luptă să străbată și aici, alungând întunericul, sălbăticia. Libertatea e mai respectată, viața mai sigură, acola unde nu sunt Antarții—bandele grecești, cele bulgare ori sârbe— tinerele vlăstare, fete, băieți, ale diferitelor națiuni încep să capete o instrucție cât de mică, orașele încep să progreseze. Casele se clădesc spre stradă, cele turcești deosebite de ale creștinilor, prin fereastra specială de gratii de lemn, care dublează în afară pe cea de sticlă, dând camerii înfățișarea unei colivii, în care stă închisă sărmana pasăre feminină ; când ea coboară în stradă, ori se găsește în fața unui domn, o rochie largă, uniformă, un fel de rasă călugărească, de preferință neagră, ca și zabralnicul ce-i acoperă capul și fața, (darul), o transformă într un fel de fantomă fioroasă. Femeia turcă pare să nu se folosească încă de Constituție, de această mare libertate a omului! cele înalte, deprinse de secole, nu se resimt; în viața haremului lor însă fetele tinere, culte, sunt adevărate nefericite.</p>
<p>—Cea mai mare parte dintre Aromâni, explica Virgiliu Olgăi, Armâni, cum se numesc ei mai scurt, Cuțovlachi sau Țințari, cum îi numesc celelalte neamuri, pentru sprinteneala și locuințele lor pe munți, se pretind Greci ! Aceștia folosindu-se de ignoranța Aromânilor, prin tot felul de mijloace, prin școală, biserică, pușcă și iatagan, le-a infiltrat teama, sau credința că sunt Greci ! Folosindu-se de faptul că Turcii deosebeau până azi, naționalitățile creștine supuse lor, după confesiune, au speculat încrederea străinilor, afirmând sus și tare că-n Macedonia sunt numai Greci ! Pentru scuturarea acestui jug, bulgarii s-au despărțit de patriarhie —acum vreo 40 ani, — înființându-și o biserică națională, sub conducerea unui comandant.</p>
<p>Aromânii, cu toate sforțările lor, n-au putut căpăta un cap bisericesc aparte; ascultând de patriarhul grec pus în serviciul Grecilor, apropiați prin religie de ei, sub înșiruirea școlilor eline, se pretind în majoritate—deși n-o cred—Greci. Ei sunt foarte buni credincioși și influența patriahului e negrăit de mare! Ori care Grecoman răspunde celor care ar voi să-1 încredințeze că nu e grec: „n-avem aceeași credință? Capul nostru bisericesc nu e patriarhul ?“ În casele lor, toți vorbesc aromânește; tinerii Grecomani care trec însă prin școala greacă, încep să împestrițeze limba lor aromână, cu multecuvânte grecești. Greci în Macedonia nu sunt, chiar cei din Salonic, sunt Aromâni coborâți de la munte, la mare. Sate întregi nu au altă populație, nici chiar Turci, decât Aromâni.</p>
<p>În Bitolia (Monastir) oraș mare, aromâna e limba oficială comercială. Tot ce e de seamă, tot ce e inteligent în așa zisul element grec macedonean, e Aromânul zis sau nu, Grecoman. Grecia fu desrobită de Aromâni ; banii lor ca și mulți alții, veniți din România, servesc instituțiilor grecești. Vasul grecesc de război „Averof“ e cumpărat cu milioanele acestui bun Grecoman ! — Grecomanii vrășmășesc dar pe pașnicii Aromâni ? întrebă Olga uluită.—Da! Grecomanii duc împotriva fraților lor Aromâni, o politică asasină și neomenoasă ! Ei întrețin teroriști în orașe, bande de Antarți în afară de ele, boicotând și asasinând familii vitregi de români, care nu primesc să li se aplice pecetea elenismului :</p>
<p>— E mult, nespus de mult de luptat dar în Macedonia, pentru cauza națională ?</p>
<p>— O da ! Sacrificiile făcute de guvernul român, n-au răspuns așteptărilor ; s-a dat oaia în gura lupului ! Banii trimiși, au fost înghițiți până azi de cei cărora li s-au încredințat pentru luptă.</p>
<p>— Și care ar fi mijlocul de îndreptare ?</p>
<p>— Mai multe : Poporul român să-și aibă capii lui religioși aparte: mitropolit, arhierei, preoți, chestiune vitală pentru existența lui ! Neputând căpăta dreptul acesta de la patriarhul grec, care se opune cu înverșunare, să-l capete prin guvernul din țara-mamă, de la Turci, care nu sunt azi atât de prietenoși. Tinerii turci înțelegând valoarea elementului aromân, chiar pentru existența patriei lor, în sânul populațiilor creștine macedonene, sunt dispuși să ne dea o mână de ajutor; și mare ocară și-ar aduce guvernanții noștri, dacă n-ar căpăta nici azi, ceea ce Serbii și Bulgarii au căpătat de atâta timp ! Una din cauzele mari pentru care nu vedem un progres real în chestia macedo-română, este apoi și lipsa tineretului cult din Macedonia ! S-a luat elementului aromân tot ce-a avut mai capabil în tineretul lui, îndepărtându-1 prin școli de la breaslă și ocupația părintească ; bursierii aromâni din țară, n-au fost îndatorați să se întoarcă în patria lor, ca să contribue la întărirea și la redeșteptarea fraților; ei au rămas în țară, mărind numărul bugetarilor : absolvenții de aici, au devenit și ei bugetari ! Mai presus de toate, conducătorii fraților din regat, nu s-au pătruns de însemnătatea chestiunii macedonene pentru români ! Și totuși chestiunea macedoneană prinde să fie pentru noi, românii, nu o chestie politică, sau de generozitate fraternă, dar o chestie națională ! Numai prin ea, am putea dezlega problema economică a regatului român ! Aromânii au calități strălucite pentru comerț și meserii; harnici, cumpătați, destoinci, vioi, sunt neîntrecuți de alt popor în toate orașele Levantului și pe litoralul Mediteranei. Ei singuri ar putea concura în comerț, pe toți străinii din țara românească ! Dacă Aromânul-Macedonean este nomad, plecând acolo unde îi merge mai bine, dacă dintre Aromâni se recrutează principalii comercianți în Serbia, Bulgaria, Grecia, Turcia, Egipt, America, ajungând unii până la averi foarte mari, nu e în interesul nostru național-economic, să căutăm a-i îndrepta în România ? Și cum România devine și ea pe fie ce zi mai industrială, nu e un alt interes national economic, s-avem de oaspeți, de prieteni, pe frații noștri, care țin tot comerțul în răsărit? Unde-o să îndreptăm produsele noastre — țară începătoare — decât în orient ? Și oare nu e un interes național, etnic, de-a avea pe acești frați mai bine de un milion, puternici prin comerț și capacitate, la spatele masei bulgare? Și nu-i mai puțin adevărat, că ridicând și întărind pe frații noștri, prieteni turcilor, am lucra și pentru Imperiul Otoman, a cărui existență în concertul european, e pentru noi de absolută nevoie, în oceanul slavismului ce ne înconjoară?</p>
<p>Astfel își vorbeau Virgil și Olga, fie la dânșii, fie în puținele familii prietene, la care se duceau. Aceștia erau patru frați, comercianți de frunte, avuți, cu multă vază, capurile comunității române. Toți înalți, frumoși, bine dezvoltați, onești, buni, căsătoriți : însurătoarea se face acolo din cea mai fragedă tinerețe. Alături cu dânșii, avea prieten bun, pe judecătorul Aromân; cult, inteligent, serios, frumos și mult studiat, făcea onoare fraților din regat.</p>
<p>În afară de aceste familii, nu se duceau nicăieri. Viață socială nu există, de teatru și altfel de distracții nu se știe, decât primbarea în natură, cum nu se știe de lux, de cărți de joc și de viața destrăbălată, pretinsă civilizată.</p>
<p>D-rul Grigoriu se impusese prin seriozitatea lui, prin valoarea lui ca doctor, era cu mult superior doctorilor locali, și mai ales prin bunătatea inimii lui, prin dezinteresul pentru ban. Punea gratuit știința și munca lui, la dispoziția celui mai umil om, indiferent de națiune sau de credință. Doctorul „Vlach“ cum era numit, deveni doctorul căutat de toți, înconjurat însă de grecomani, boicotat uneori de Bulgari. Lupta pentru cauza națională, atât cât îi putea îngădui situația lui delicată din țară, lupta cu cuvânt și cu faptă, scria articole de seamă în ziarele aromâne.</p>
<p>In orele libere lucrase o scriere medicală ,de mare folos practic, o traducere în dialect, pe când venise Olga la dânsul.</p>
<p>Olga începuse o lucrare literară. La rândul al doilea, în balconul ce da spre Vardar, sub bătaia razelor de soare, care făceau să scânteie ninsoarea pe crestele Balcanilor și se jucau cu valurile frumosului Vardar, lucra toată ziua, ascultând murmurul apei, lăsând s-o bată soarele și vântul.</p>
<p>Dacă în țară iarna era blândă, aici nu venise. Avea iluzia că s-ar fi găsit pe Coasta de azur, că-n fața ei striga Mediterana; lipseau însă florile, păsările și tot ce farmecă acolo ochiul. Seara, când întunericul ascundea înfățișarea urâtă, primitivă a caselor, când munte, apă, cer se învăluiau în lumina îngândurată a amurgului, i se părea c-ar fi pe țărmul Dunării sau pe al Rinului, în vreun colț frumos din apusul Europei. Iluzia dispărea îndată ce pășea în stradă, prin feluritele limbi orientale ce auzea, prin mulțimea fesurilor roșii și a moscheelor, prin mersul vornicelor viceversa cu al celor europene '), numite, ca tot ce era propriu locului, «a la turca«, spre deosebire de ce-ar fi fost european : «a la franca».</p>
<p>Îi plăcea să se ducă uneori dimineața în piață, unde găsea priveliște pitorească prin orientalitatea ei. Sus, pe culmea unui deal, o cetate impunătoare prin mărimea ei, dăinuește de la Iustinian, ca și puntea de piatră de peste Vandar. Jos la poalele cetății, o mare de fesuri roșii: Albanezi, Turci, Bulgari, Aromâni, Șerbi, fiecare cu măgărușul lui, încărcat cu marfă : lână de Merinos, găleți cu unt, brânză, verdețuri, fructe mari, bune, ieftine și frumoase — tot ce se cere unei case, se găsește acolo în piață.</p>
<p>Înspre seară lăsă lucrul, plecă să se plimbe afară de oraș, către grădina publică „Ishlame“ bătrână, după aspectul neîngrijit, oriental ca și orașul. Sărea puntea închisă de peste Vardar, unde sub picioarele ei, apa vijelia în talazuri, se îndrepta spre șosea ; în stânga, alee lungă de plopi, mai departe munții, în dreapta Vardarul — la poalele Balcanilor— sus, cetatea; lângă ea, pe creasta dealurilor, șir de cazărmi, zidite cu piatra din cetate— înseși cazarmă. Între ele coloanele de piatră ale mormintelor din cimitirele care împreșură orașul. În spațiul albastru de lângă cetate, se ridică falnic, o moschee. Prezența ei în apropierea cetății lui Iustinian, arată de departe, dominația celor care au urmat aici legiunilor române. La ora când trecea Olga era liniște. De pe înălțimea muntelui, din cetate, răsuna buciumul monoton al unei muzici. I se părea ca și cum santinela română ar fi dat alarma năvălirii: „Santinelă privighează...!... Târziu ! Moscheea se înalță falnic pe ruinele cetății romano-bizantine, peste .„Cornul de Aur“, cel mai frumos colț al Europei ! În fundul șoselei pe care mergea, era școala militară turcă ; același cântec pastoral, răsuna dintre zidurile ei. Șoseaua aceea era șoseaua școlilor : creștine, musulmane, sunt răsfirate acolo, în fața soarelui de miazăzi, a câmpului, a Balcanilor.</p>
<p>În grădina părăginită, cu plopi aliniați, drept gard, cu</p>
<p>Orientate în fiecare zi după apusul soarelui, ora aceea venind l-a în zi.</p>
<p>fânețe dincolo de ea, cu o poartă de lemn bătrână ca timpul, iarbă verde proaspătă, sub frunzele uscate. Viața și cu moartea își dau pretutindeni mâna în natură, cugeta Olga, culegând fire de iarbă verde pentru Radu.</p>
<p>Îi scrisese ; aștepta răspunsul. Gândurile, sufletul,cuvântele lui, când îi vor veni?</p>
<p>Ca odinioară, la Veneția, urmărise cu gândul pe puntea de peste Vardar, „Călușeii, „Irozii, „Capra și toate jocurile cu care se sărbătorea în țară, sosirea noului an.</p>
<p>Dar, pe puntea de pe marele canal al Adriaticei, singurătatea și suferința își fâlfâiau încă aripele asupra-i, pentru mulți ani...; acum avea un prieten bun, pe Radu! frumoasă e prietenia, mult mai frumoasă, când aurora căsniciei o trândăvirește ! sfera vieții se lărgește: sunt două cugetări, două simțiri, două vieți, contopite în una și aceeași! 910! Ce-avea să-i aducă ei? Intră în casă și, pe când Virgiliu primea pe noul an la un bătrân bolnav, ea îl primea în versuri, îi dedica o odă, rugându-1 s-aducă iubire și pace pe pământ.</p>
<p>A doua zi, în paraclisul comunității române, din localul școlii, asculta Evanghelia în dialect, se ruga pentru părinți, și frații, pentru Radu, pentru dânsa.</p>
<p>Simțea din nou singurătatea traiului și nespusa căldură ce-ar fi revărsat asupra vieții ei, afecțiunea, tovărășia lui Radu ! Îl dorea. Ziua, sub bătaia blândă a soarelui, noaptea când în vuetul valurilor, sub cerul înstelat, totul dispărea ochilor fizici— cei sufletești se scăldau în ochii lui blânzi, inteligenți. Luminoși ! Îl chema cu gândul, îi vorbea, ca și cum ar fi fost alături, în fața apei ce murmura în poale.</p>
<p>Când marea cugetării e senină și vântul amintirii încrețește valul eteric al undulațiilor sufletești -scria lui Radu, — dau aripi gândului să zboare acolo unde își întâlnește dorul, plutind fericit în lumea lui de visuri.</p>
<p>De-aceea, copil drag, pierdut adinioară în vuetul valurilor, gândurile-mi pribege băteau cale lungă, la tine s-ajungă ; ca și în poveste, ele le-aninară pe aripele lor, și acuma privește: blând, dezmierdător, stai cu mine-alături, resfir acele plete și-ți caut în privire, să văd : ți-e dor ?</p>
<p>Cobori Vardar, pe valurile tale, du-i lui, gândirea mea !</p>
<p>Dar zilele treceau și Radu tăcea. De două ori trecuse termenul de când ar fi putut avea respunsul lui ; începu să se neliniștească. Nu se mai temea de sănătatea lui, ca-n vară, la Worishofen, se temea de iubirea lui! Atât de curând să se fi schimbat ? Să-l fi recuprins gândurile reci ? Temeri, îndoeli ?</p>
<p>Depărtarea de familia lui, de lume, de locul în care fiecare străin îi cunoștea durerea, îi făcea bine ! lucrul afară în aer, de dimineață până seara, îi pria ; ce folos ! Teama, ne-</p>
<p>liniștea, începură să-i umbrească gândurile. Scrise o a doua scrisoare lui Radu; poate cea întâi intrase în alte mâini? Tot nu credea în tăcerea lui intenționată.</p>
<p>În una din zile, Paula îi scrise că Radu se exprimase într-o casă, cum că el își păstrează cuvânt și angajament față de Olga. Rândurile acelea o fericiră. Neîndoielnic—gândi—Radu n-a primit scrisoarea și temerile ei îl vor fi luat și pe dânsul? Nu, nu, din moment ce nu avuse răspunsul lui, în ziua așteptată, nu avea să-l mai aibă ! Totuși nu era zi, să nu fi tresărit la auzul loviturilor de ciocan în ușa -  poarta de afară, când poștașul lăsa corespondența. ) Nimic ! Aceeași tăcere neînțeleasă, neliniștitoare ! Fără îndoială. Radu se schimbase diu nou; îndoielile, neîncrederea l-au reluat! Ar fi îndreptățit-o încă până la oare care punct, venind mai târziu, dar așa? Depărtarea stinsese iubirea lui.</p>
<p>Trecură sărbătorile, cu ele, 24 și 25 ianuarie, anul când s-au cunoscut. Nici un cuvânt de la Radu. Își aminti cum în 24 a lui ianuarie trecut, după cuvântarea lui de dimineață, căuta ea să străbată în țesătura ființei lui... Miop îi fuse ochiul ! Nefericirea ei plutise acolo si n-o văzu! 24 ianuarie ? ÎI blestema : „Mori pe atât de mic, cum de măreț ai resărit ! Du-te ! Nu-mi reveni amintirii ! Ești pagina cea mai tristă, în viața mea! Tristă, nu sfântă !</p>
<p>Îi reveni amintirea Mirceștilor în jurul ei, neînțeleasa lui tăcere de azi, ofensa ce-i aducea încă odată. Peste noapte îl visă ; venea surâzând, iubitor, plin de entuziasm, în casa unde gustaseră atâtea zile frumoase ! Când se deșteptă, când anetul Vardarului îi readusese depărtarea la care se găsea, alungă amintirile ; «Fugiți ! Fugiți! Nu există conștiință, n-am întâlnit un caracter! Nu e puternic acela care entuziasmat de o ființă, trece pragul prejudecăților, puternic rămâne când — pus la încercare — știe s-o apere în momentul hotărâtor !“ Lui Radu nu-i trecea prin minte că puterea de rezistență ce opusese el atacurilor lumii, mărise mult încrederea Olgăi în el. L-ar fi voit stâncă —în fața puhoiului— cum afirmase, cum îl crezuse, cât de mare ar fi rămas ochilor ei! N-a fost așa ; omul e supus greșelii, își zise. Nu-i oferise în schimb floarea triumfului ? Era ca și cum n-ar fi dezmințit niciodată încrederea ce-i dase. Ce fel de triumf însă, când a doua zi după el, era reluat de vârtejul îndoielilor ? Ce se petrecuse în lipsa ei? Intervenise ceva nou ? Pentru ce nu-i mărturisea? Câtă încredere, câtă greutate mai putea pune la rându-i, în cuvântul, în convingerile lui ?</p>
<p>Era cea din urmă zi a lui Februarie. Soarele ardea, câm-</p>
<p>Acest ciocan de fier, prins în corpul ușei, înlocuiește soneria.</p>
<p>piile înverziseră, florile răsăriseră, sălciile umbreau. Primăvara revenea. N-ar fi putut spune dacă fiecare zi smulsă de pe calendar, o bucura sau o întrista !</p>
<p>Ce curioasă firea omului ! își zicea adesea. Atât cât o dorință rămâne în stare de ideal, nimic nu e pentru el mai de preț în lume! O atinge, a devenit comună! Calitățile ființei aoreolizate altă dată, pălesc — nu prin ele înseși, dar prin ochiul cu care sunt privite— atât e de plăcut omului să-și îndreptățească nestatornicia ! Văzuse pe Radu șovăitor, nedrept; îl vedea nestatornic, egoist : nu cugeta la durerea ei! N-o mai iubea ! Se înșelase oare, luând drept iubire, un val de simpatie ! De ce revenise dar? De ce protestase c-o iubește ? Gândurile acestea o frământau. Virgiliu căuta s-o facă să uite : Fii fără teamă, Olga! Dacă Radu e un caracter, omul văzut de tine, nu va da îndărăt, orice s-ar întâmpla! Dacă nu, nu ai ce regreta !</p>
<p>E tânăr, neexperimentat și răutatea lumii mare ! răspundea fratelui, căutând să-l apere, ascunzându-și durerea și de el ; munții, apa, plopii de pe șosea, grădina unde rătăcea, i-o vedeau, i-o culegeau.</p>
<p>Așa cum cugetase Olga, Radu era victima neexperimentății și a unei voințe superioare lui, voinței despotice a tatălui său. Bătrânul Salcie ordonase gardistului de pe strada Olgăi să spioneze fiecare mișcare din locuința ei; de la el aflase că Radu fusese la dânsa, înaintea plecării. Știa că Olga se ducea în Macedonia ; Deleanu îi arătase pașaportul. Aflase din lume că Radu o condusese la gară. Neștiind cum să privească vizitele Iui —când Olga se îndepărtă pentru câteva luni— bănuind între dânșii o intimitate prea mare, sau o ruptură definitivă, voi să afle. La câteva zile după plecarea ei, apostrofă pe Radu, cu aceiași violență cu care ataca totdeauna pe Olga, numind-o cu calificativele cele mai josnice, mai dezgustătoare. Radu lovit, îi răspunse pe acelaș ton aspru, rugându-1 să vorbească mai cuviincios despre o fată pe care n-o cunoștea și care nu avea altă vină decât superioritatea ei! Bătrânul Salcie râse batjocoritor, numi pe Lorescu garant onoarei ei ! Ca mușcat de șarpe, sări Radu de pe scaun, punându-i sub ochi scrisoarea doctorului. Bătrânul își așeză ochelarii, o citi, o răștiti : „Zeu, mi-e milă de tine ! Răspunse într-un târziu, cu destul sânge rece ; într-adevăr, ești copil ! Dar nu înțelegi că scrisoarea aceasta e ticluită ?! Pusă la cale cu el?!</p>
<p>— E veche, Tată! Privește-i conținutul, vezi-i data!</p>
<p>— Ei și?! Era să pară de ieri?! Nu pricepi că totu-i falsificat, anume învechit ?! Hârtia de ce nu pare veche ?! Cum crezi tu, având scrisoarea aceasta prin care Lorescu dezminte pe vară-sa, nu ți-ar fi arătat-o din timp? Cum traduci faptul că având-o, știind de palavrele d-nei Cireșiu asupra sănătății ci nu s-a fi servit de scrisoare, încă de acum doi ani ?! Cum ar fi îndrăznit d-na Cireșiu să vorbească, dacă n-ar fi știut pozitiv ? Să zic, nu i-ar fi fost frică de dânsa, se lega de văru-său ! Copil ce ești!?</p>
<p>— Dar bine, tată, să judecăm rece, încercă Radu să răspundă deși observația bătrânului asupra întârzierii acelei scrisori îi păru dreaptă, uitând că el nu-i vorbise Olgăi, să admitem că ar fi astfel, c-ar fi greșit, nu e umanitar să ierți ? Ești credincios. Biserica, Dumnezeu, la care te închini, nu-ți recomandă iertarea printre cele întâi virtuți ? De ce te mai duci la biserică ? De ce te mai închini ? D-ta nu greșești? Care e omul să nu greșească?!</p>
<p>— O fată care greșește astfel, nu e o fată onestă!</p>
<p>— Așa ?! Gândește-te la fetele d-tale ! Ia cazul Vioricăi : s-a logodit ; îți sunt dragi ! Cu deplină încredere într-însul, într-un moment de uitare de sine, pot greși amândoi. Dacă n-o mai ia ? E dânsa atât de vinovată, cât de canalie, omul care a înșelat-o ?</p>
<p>Olga are atâtea alte virtuți, suntem atât de potriviți, aș prefera să mă omor decât să renunț la ea !</p>
<p>— Ce spui?! Ce-ai zis ?! Să te omori pentru o nemernică?! Lorescu n-a fost cel întâi, ia bine seamă ce-ți spun, cum d-ta nu-i vei fi cel din urmă amant !</p>
<p>— Vai, tată, cum vorbești! Vezi cum te înșeli?! Când era aici, mărturisesc, am voit să mă înlănțui într-atât de dânsa, ca să-mi spulber mai curând creierii, de cât s-o părăsesc !</p>
<p>— Și ? ! Replică bătrânul ironic.</p>
<p>— Și ea n-a vrut ! Știa bine prețul acelui pas, căci mă cunoaște și n-a primit! O, cum s-a înălțat în ochii mei!</p>
<p>— Și cum le cobori d-ta într-ai mei ! Naiv ai fost, naiv ai să rămâi ! Crezi adică... n-ar fi primit, dacă... s-ar fi știut onestă ?!... Îți plâng de milă ! Ascultă-mă, vorba lungă sărăcia omului! azi ai s-o iei, mâine n-ai s-o vrei!</p>
<p>— Dar nu mă pot retrage, fără să-i dăunez cumplit !</p>
<p>— Atât mai rău pentru ea ! Să nu te fi primit ! Și apoi, lucrul acesta se întâmplă în toate casele, cu fete foarte oneste: intră băieți, se văd, se iubesc, băiatul se retrage, lucrul e în regulă, nu surprinde pe nimeni !</p>
<p>— Dar e imoral ! Și dacă legea nu-1 atinge, biata fata aceea poate să-și răzbune ! Nu, nu pot, tată ! Olga e demnă de mine, prefer să mă omor !</p>
<p>Bătrânul îl privi lung; un gând satanic îi fulgeră prin minte. Deschise repede sertarul unui birou, scoase un revolver, apucă pe Radu de braț, îl târî înaintea icoanei, își puse revolverul, neincărcat, pe piept și îi strigă : Alege între dânsa</p>
<p>și mine! Jură-mi că renunți! Altfel, vei răspunde lui Dumnezeu de moartea tatălui tău! Radu surprins, înspăimântat, luând de bună, manopera tatălui, răspunse : renunț dar liniștește-te, pentru Dumnezeu ! Îți dau cuvântul de onoare ! Bătrânul părăsi apoi camera, lăsând pe Radu în ghiara celei mai sfâșietoare lupte: trădase pe Olga! Abia acum își dă seama de gravitatea promisiunii! ce făcuse: devenise un laș! Un om de onoare ar fi știut să-și apere cuvântul, cu prețul vieții. De ce nu smulsese arma, s-o fi îndreptat asupră-și ? ! De ce nu pusese dânsul pe tată, într-un asemenea impas?! Să-l facă să aleagă între el viu și trădător, sau mort, om de onoare ! ? Da, își bănuia zilnic, amar, nu știuse să procedeze, se lăsase furat ca un copil ! Nu îndrăznea să scrie Olgăi, să-i arăte cele petrecute.</p>
<p>Analizând totuși mereu discuția cu tată-său, i se păru de la un timp dreaptă observația lui : o astfel de scrisoare nu se arată atât de târziu ! El nu-i vorbise Olgăi nimic despre calomnia care circula asupra ei; ea aflase însă, deoarece i-a vorbit în seara din urmă, de ce nu-i arătase scrisoarea din capul locului? De ce cum spusese tată-său nu se servise de ea cu doi ani în urmă, să fi spulberat bârfele D-nei Cireșiu?! O astfel de probă nu se arată atât de târziu ! Nu cumva Olga îl înșelase cu adevărat? În seara plecării — fără să-i fi spus el nimic— singură adusese vorba despre vara lui Lorescu, despre trecut, scoțând abia atunci scrisoarea?! ÎI înșelase odată, și în loc să-i mărturisească totul, sincer, stăruia în viclenia ei?! .</p>
<p>Din nou se gândi să scrie lui Lorescu. Ceru adresa lui, magistratului din Piatra. Acesta i-o dădu, răspunzându-i că doctorul se afla plecat în străinătate ; nu-și dădu însă adresa și avea să întârzie mult.</p>
<p>Coincidența acestei plecări, păru ciudată lui Radu ; o puse în legătură cu scrisoarea. Fini prin a se îndoi de sinceritatea Olgăi, a o crede falsă, vicleană, calculată.</p>
<p>Începu să-și analizeze viitorul, căsătorindu-se cu ea. Se înțelegeau în gânduri, neîndoielnic ; dar înainte de toate, caută să respecți ființa pe care o pui alături cu tine ! Ce respect i-ar fi putut da el, când s-ar fi încredințat de neonestitatea, de nesinceritatea, de viclenia ei ? Vădit: indiferența, dezgustul ar fi urmat! Ajuns aici, fini prin a da îndărăt, a fugi de o căsnicie pe care o văzuse în alte culori la început. Da, s-ar fi nenorocit ! Iubise pe Olga, o iubea încă, aceasta nu putea însă precuvânta! O dorise, atâta timp cât îl fericise ideea unui cămin fericit, alături cu ea, ființa demnă de respectul, de iubirea lui ! Din moment ce aureola dispăruse, sentimentul se simțea încă—rănit destul, ca să-l disprețuiască —cerea să</p>
<p>fie reținut în frîu, căci nu dânsul reprezintă ce e mai superior în om !</p>
<p>Iubirea din scrisorile Olgăi îi răsună de odată fals. Privi cu delicatețe să răspundă prin tăcere, să înțeleagă singură că se-ndepărtase de dânsa. Rămânea să se vindece el de pe urma unei chimere, din care urzise un viitor atât de frumos ! Ar fi plecat grabnic la Paris, daca tată-său încurcat cu măritișul Vioricăi, nu i-ar fi cheltuit banii.</p>
<p>Iși îndoi munca ; lucra înfrigurat. În lucru mai găsea alinarea gândurilor lui lâncede de dor, de iubire, de îndoială. Muncea să-și adune singur banii pentru străinătate.</p>
<p>*</p>
<p>După ploaia și umiditatea care domniseră în S. câteva zile, primăvara revenise. Grădinile înfloriră, câmpia și munții înverziră, piersicii poetizau locul cu rozalbele lor flori.</p>
<p>Pe verdea alee de plopi, în plimbarea din amurg, Olga asculta concertul primăvăratic al păsărilor. Frumusețea firii înflorite, contrastă amar cu întristarea ei. Crezuse un moment, că norii grei de pe Cerul vieții ei, se descărcaseră destul ! Plouase zeci de ani ! Orizontul se iluminase ! Sperase în zile frumoase ! Nu, își zicea acum în singurătatea serii, sunt vieți ursite durerii de la leagăn la mormânt !</p>
<p>Cum singuraticul își revede mereu propriu-i chip în oglinda locuinței lui, astfel se răsfrânsese imaginea lui Radu, oră cu oră în gândurile ei. Și dânsul ! Ce nestatornic...!</p>
<p>Ținea în mână câteva crengi de piersic înflorit. Privi cu mâhnire la ele : s-a scuturat floarea, cugetă în sine, și fruct nu a dat ! Ne-am bucurat egoiști, de delicateța ei ! Atâtea fructe mai puțin, câte flori au pierit ! Astfel înfloriseră speranțele ei și ale lui Radu ! Ființele lor se alăturaseră ; dat-au flori de iubire: fructele unirii lor: a cugetării, a armoniei? Nu s-au arătat ! Oamenii smuls-au creanga speranțelor lor... Se scuturase floarea iluziei, pe cărarea deziluziei...! Neîndoielnic, Radu era un cineva! Neexperiența lui de lume, de viață, furase fericirea lor ! Le-o va fura pănă la urmă ? O va lăsa Radu pradă răutății, mișeliei ?!</p>
<p>Prințul Neclindof n-ar fi fost dar mai vinovat către Maslova, decât Radu față cu dânsa ! Unul lovise brutal ; datorită lui, Maslova căzuse în valurile vieții murdare, care-o duse pe banca Curții cu jurați ! Ea cădea în ghiarele durerii din urmă, fără apel, fără răgaz !</p>
<p>Tristeța neagră de odinioară, se reașeză în sufletul ei.</p>
<p>Ea îi smulgea lacrimi pe șosea. Le vedea câmpia și munții, apa și luceafărul !</p>
<p>Se cântau zori de Înviere afară ! Psalmi de înmormântare, în sufletul ei !</p>
</div>
<div type="chapter" n="10">
<p>CAPITOLUL X.</p>
<p>În seara de Înviere, Radu lipsi din biserică.</p>
<p>Zilele Paștelor nu veni. Olga înțelese : n-avea să mai vie ! Îi trimise cărți, scrisori, fotografii, tot ce avea de la dânsul, înapoindu-i prin ele, inelul ce-i pusese în deget c-un an mai înainte. Câteva rânduri, reci, oficiale, îi arătau că-1 privește liber de angajamentul cu dânsa ; fin, printre linii, strecurase durerea și ofensa ce suferea.</p>
<p>Aștepta înfrigurată : avea să vie dânsul să se explice ? Primi îndărăt obiecte, cărți și tot ce-i dăruise ea, cu câteva rânduri la fel. Radu mărturisea iubirea adâncă ce simțise pentru dânsa și pe care - zicea — ea nu putea s-o nege; izvorâse din sentimente înalte ! Dar — dăugă— prin iubirea aceasta făcuse o crudă experiență : una era căsăsoria și alta iubirea ! Omul se poate rătăci în cea din urmă, fără să-și ruineze viitorul, întrucât cuprinde un singur moment din viață ; nu îi e îngăduit însă să se înșele asupra căsătoriei, care, îmbrățișând întregul domeniu al vieții, caută să presupuie o unificație perfectă de acorduri sufletești, o asemănare inițială din toate punclele de vedere. Aceasta nu existase între dânșii, fatal au ajuns unde se găseau ! Pe lâugă motivele vechi, se adăuga conștiința nefericirilor viitoare. Îi dorea fericirea în altă parte.</p>
<p>Olga rămase uluită, amețită. Ochii ei urmăriseră fulgerător,cuvântele care ardeau, biciuiau, pustiiau tot. Gol i se făcu în creier, tăcere în inimă ; ca un izvor subteran, zbucni vijelios indignarea.</p>
<p>Toată această nepotrivire între ei, se reducea la deosebirea de state. Radu se servea acum de ea, ca de arma cea mai puternică ?</p>
<p>Nici prin minte nu-i trecu înțelesul adevărat al scrisorii! : nepotrivirea între idealul ce-și făurise el dintr-însa și decepția ce urmase. Ea deci, obiectul de studiu, de distracție, de capriciu? Ea ! Din depărtarea mare răsări amintirea sărutărilor lui ; o ardeau cu fierul roș al dezgustului. Își duse mâna pe față, să șteargă, pare, ceva murdar de pe chipul ei.</p>
<p>Uraganul durerii năvăli. Râsete, tumultoase, alergau gândurile ca fluxul simțirilor ce zbuciumau, în care ordine nu putea fi, decât numai uluială, indignare și dezgust. Se înșelase dar! Omul care-i păruse ediție de lux, nu era decât ediția ordinară a ființei ce alcătuiește pe omul-bărbat, în afară</p>
<p>de personalitatea lui intelectuală. Cât o iubise, găsise mii de argumente înțelepte s-o poată îndupleca. Era în stare să se războiască cu lumea. Stins fiorul iubirii, stinsă flacăra conștiinței ! Devenise laș, mic, egoist, față de dânsa fără apărare! Se credea eliberat de orice angajament față cu ea; ba, superior ei prin rațiune ! Ce prăpastie între ființa onestă real cugetătoare ce cunoscuse și produsul artificialiăților ce întrezărea! Sofisme păreau argumentele Iui, nu adevăr! Motivele cele vechi, spunea. Care? Nu i le arătase ! De ce nu i le spunea? De ce nu-i da posibilitatea să se apere, să le nimicească prin adevăr? În loc să vie să se explice, perifrază... vădit, nu o mai iubea!</p>
<p>Tatăl lui, judecător îngust, interesat și pătimaș, îi călcase în picioare numele, vorbind-o fără scrupul, fără demnitate fără conștiință, în săli publice ! Lăsase fiului onoarea să șteargă insulta tatălui ! Sănătate, viață, onoare erau - mai mult ca oricând —depuse în mâinile lui! În ele ținea dânsul tot ce-i atingea ei viața ; lovitura o punea în pământ și...o iubise!... Îi înfigea pumnalul, și. . o iubise ! Ca în liniștea sepulcrală a unui templu, răspundea ea. Țsst ! Nu rosti cuvântul! ÎI profanezi !</p>
<p>Dar nu, în ceea ce-i arătase, nu fuse capriciu ! Fizicul ei, temperamentul, felul de a se manifesta, nu-i puteau aduce decât o prietenie solidă—un sentiment înalt, adânc, plin de respect — sau nimic ! Prietenia liniștită conduce la o căsnicie bună,potrivită, îngăduind studiul, analiza. Sentimentul din urmă nu putuse fi născut într-un superficial, într-un erotic, într-un alergător după distracții. Între dânșii fusese o asemănare atâta de mare, cum excepțional de rar se poate întâmpla, ceea ce-și adusese perfecta consonanță a gândurilor lor din clipa de cunoaștere indiferentă, până pe aproape de Noiembrie, când dânsul încetase s-asculte curățenia logicei Iui, adoptând vederile străinilor, strecurând prin ele, veninul răutății, viermele îndoielii și al calculului—un calcul greșit, cum se întâmplă și în dezlegarea problemelor matematice : Cu cât e mai greșit, cu atât încurcă mai mult, îndepărtându-se de calea simplă, clară, a adevărului !</p>
<p>O singură deosebire fuse între dânșii : vârsta! I-o arătase. Protestase energic, invocând firea lui deosebită de a iubi o singură ființă—a o iubi pentru dânsa—dându-i drept exemplu căsniciile nu tocmai rare, dar fericite, unde soția era mai mare ca soțul ! Se mândrea frumos, cu câștig de cauză în ultimă instanță !</p>
<p>Când traiul lor sufletesc li-ar fi fost o admirabilă contopire, lipsa acestei singure condițiuni, nu putea exclude că-</p>
<p>sătoria fericită între naturi cu oarecare stofă în ele, ieșite din cadrul comun.</p>
<p>Angajamentul devenise prea strâns, prea chestie de onoare, de viață, ca singura lipsa aceasta, să hotărască—atât de târziu—ruina a tot ce fuse între ei !</p>
<p>Păgânul care — întrezărind de odată lumina—înțelege, minciuna idolului la care se închinase și-l abate zdroburi la pământ nu rămâne mai dezgustat, de cum rămase ea ! Aceea ce suferise în lunga depărtare, ce-avea să sufere de acum înainte, de zeci de ori dezgustul și onoarea să înece în mocirla lor ce-avuse sfânt. Radu nu înțelegea!</p>
<p>Pe cât de rănită rămâne femeia înșelată în sentimentul ei pe atât de lovită e când va să disprețuiască ceea ce respectase, să urască ceea ce iubise ! Micul, egoistul din această scrisoare, Radu de odinioară ! Radu, cu care se fălea în gândurile ei ? Nu îl ura ; de l-ar fi urât, durerea i s-ar fi micșorat. Ura nu putea intra în ființa ei. Nu putea plânge, uraganul durerii o zbuciuma numai, ca vântul valul mării.</p>
<p>Avea conferințele generale. Plecă la școală. Mută, absentă rămase la tot ce se petrecea. Colegii o priveau mirați, de ce nu lua partea de altă dată, la discuții ? Acolo ar fi plâns ;  rușinea o împiedică. Revenită acasă, aruncă o privire prin cărțile, prin obiectele ce-i înapoiase. Fiorul morții într-un cimitir, fiorul minciunii care cuprinde pe om când dă peste obiecte, amintiri de ale mortului drag, dispărut, o cuprinse atingându-le. I le dăruise odată cu sufletul ei: toate erau acolo, tot ce palpitase odinioară de viață, de iubire, de căldură ! Moarte, reci, remâncau acum ! Între cărți găsi ziarul lui de odinioară—cu doi ani înainte de a o fi cunoscut—cât și partea ce o privea pe ea. Se rezumau acolo argumentele aduse împotriva deosibirii de etate ; era plin de iubire arzătoare, delicat grăită! Alături — pe marginea unei foi, semnul ei de întrebare asupra viitorului: iUn pururi adevăr !“ răspunsese el; &lt;O odioasă minciună !“ adăuga acum Olga. În caiet găsi și o scrisoare mai nouă—făcând parte din ziar. Erau produsul unui moment de remușcare, de revenire a lui Radu, rândurile acestea, scrise chiar în ziua când dânsa plângea pe șoseaua din Macedonia și vântul serii îi uscase lacrimile..,? În ele regăsea ceva din ființa Iui Radu de odinioară :</p>
<p>27 Martie. 9t0. Roman.</p>
<p>Trei luni, de când a plecat Olga ! Din depărtarea mare —răgaz de limpezire unei îndoieli—primi două scrisori pline de iubire.</p>
<p>Răspuns n-a avut. Un gând onest s-a opus! gândul de a nu rosti decât adevărul. Și cât de greu câte o dată să știi </p>
<p>unde e adevărul? ÎI cauți cu mintea și-l găsești într-o parte : îl cauți cu inima și-l afli într-alta ! întrebi trecutul și-ți răspunde voios ; arunci privire gânditoare viitorului și-ți răspunde nouros! Nu știi ce să faci, încotro să dai drum gândirilor ? Odată pornite, nu știi unde să le poposești? Și atunci simți ghiara tristeții adânci, de nepătruns, întovărășind de-apururi, sforțările slabelor puteri omenești în a cunoaște adevărul !</p>
<p>Legănat de visările dorului neîmpăcat, de ființa dragă și înstrăinată, sau—oprit la gândul rece al unei despărțiri pentru totdeauna — nu găsești altă dezlegare frământatului tău cuget decât munca și iar munca !</p>
<p>Uneori, curmat de lupta gândurilor fără finit, îmi încredințez soarta unei simțiri de indiferentism care dând lucrurilor dreapta lor valoare înalță ochiul minții până acolo unde toate cele omenești se văd mici ; culeg atunci o scânteie de liniște, care dacă nu e parfumată de razele mulțumirii, se bucură cel puțin de sănătatea morală a păcii sufletești !</p>
<p>Ce gânduri se vor mai fi țesut în acest lung răstimp, sub fruntea cugetătoare a Olgăi ? Cruțată de munca spinoasă a școlii, își va fi lăsat pasul să rătăcească pe țărmul pârâiașului de frumoase simțiri, în undele căruia mi-am zărit de atâtea ori răsfrînt chipul, în icoane sfinte de idealism înălțător?</p>
<p>Ce fericit eram pe atunci și cât de nenorocit mă simt azi! • Ți-aduci aminte Olga, când alături, în genunchi, sub raza misterioasă a candelei, eram înfiorați de o dragoste în care auzeam cântări dumnezeești ? Când tot acolo, cu ochii plânși, încercam înviorarea speranțelor prin rugă ?</p>
<p>Câtă prietenie, câtă înțelegere și dragoste a fost între sufletele noastre !</p>
<p>Ah, Olga ! Când simt că se întoarce primăvara, când aud cântecul păsărilor ce ne-a legănat iubirea, o răscolire adâncă se petrece în mine, remușcarea și dorul mă pândesc la fiecare pas!</p>
<p>De ce n-ai oprit norocul lângă noi ? De ce l-ai lăsat să plângă și să se îndepărteze poate pentru totdeauna? Totdeauna! Ce putere are acest cuvânt otrăvit! Și totuși el îmi aduce în minte noianurile de amintiri, umbre pline de fiorii iubi-rii... Pare că într-o clipă revăd preocuparea de viața lui Eminescu, destăinuirile, Mirceștii, lunca din Trifești, pajiștea verde de peste Siret, împrejurarea funebră care mi-a dăruit cea întâi sărutare, așteptările în amurg, la fereastră, sau în grădină, alintările duioase, Worishofenul depărtat dar iubit, noaptea de plânset amar și tot focul, tot infernul care s-a țesut pe adevărul ce ne-a stăpânit! Dar toate acestea au fost... Tristețea că numai ele vor să rămână, îmi pustiește inima !</p>
<p>Gândisem că ursitele noastre fuseră menite una pentru alta... și azi apucăm pe căi deosebite!</p>
<p>Ce puternice jurăminte și ce curândă dezlegare a lor !</p>
<p>O, dacă m-aș putea pătrunde de adevăr ! Dacă aș ști că spre fericire mergem, cum m-aș opri și aș lăsa să zbucnească în chiot voios, plănuirile de odinioară, iubirea care mă doare !</p>
<p>Olga, tu nu știi ce s-a tălăzuit în mine, de când ne-am despărțit! Nu știi cât sânge a curs din rănile pe care le cunoști și pe care nu le-am putut vindeca ! Nu voesc să-ți tulbur liniștea, dar : „dorul de tine își face punte prin nesecatul lumilor vad... !</p>
<p>Îți revăd chipul, mlădierile gingașe, suflarea caldă a dragostei curate, idealismul înalt și-atunci mă copleșește un dor, un dor adânc, ucigător, care-mi ridică în gât nodul durerilor mute și mi-ar veni să plâng, să plâng pe umerul tău, să te strâng la piept cu înflăcărare sălbatică, să te mângâi duios, să-ți simt degetele răsfirându-mi ușor părul, să-ți zic Olguțu, Olguțu cel drag și sfânt și bun și blând, lângă care Răducu a cules atâta fericire și atâta dor de viață !</p>
<p>Ziarul se oprea aici. Plânsul o podidi ; plânse mult, vreo două ore. Fuse ceva bun în el, părinții, mediul, otrăviseră ce fuse bun ! În ele plutea încă o dată imaginea lui, așa cum o umbră plutește printre valuri. Vădit, era înșelat ! Și nici o lămurire între ei... ! Îi scrise. Îi încredința că dânsa era cea de mult, așa cum o întrevăzuse din capul locului, că nu-l înșelase ; îl făcea atent cum o lovea în tot ce-avea mai sfânt față cu lumea și cu ea înseși; lovea încrederea, respectul, sentimentul ce-i dădu-se, mândria ei sălbatică. Scriindu-i, ființa ei întreagă se cutremură în adâncul durerii ruptă din zăgazuri, încercă să-l readucă la ființa bună, onestă, superioară, ce-i cunoscuse. Se arata gata, să facă apel la onoarea omului ce iubise odinioară, lăsând să vorbească Lorescu pentru dânsa .'</p>
<p>Radu nu răspunse. Înțelegând că scrisul nu e decât o copie moartă a celor ce gândim și simțim, îl rugă în douăcuvânte, în numele trecutului, să vină pentru jumătate de oră. „ În numele acelui trecut drag, o mare chestiune de conștiință, mă oprește să vin !“ Răspunse dânsul.</p>
<p>Era 3o Aprilie ! Ziua când o ceruse în căsătorie, cu un an mai înainte !</p>
<p>Totul finit!... Pentru Olga era lovitura din urmă; îi atingea viața. Trecutul drag? Îi deveni pe loc odios! Nici o scânteie din acel trecut nu lumina, nu va lumina momentul când avea să se coboare în noaptea eternului !...</p>
<p>Pirvirea alunecă pe scrisoarea din urmă scrisă în ajun cu o lună mai târziu decât rândurile din Martie. Nici urmă în ea, din ceea ce îl zbuciumase atunci; era negarea atâtor și atâtor lumi de idei, de principii, de simțuri, negarea indivi-</p>
<p>dualității lui! Dezgustul o cuprinse din nou. ÎI revedea mic, nespus de mic ! Acestui om încredințase ea viitor, onoare, viață !</p>
<p>Un glonț ar fi curmat totul, dacă... n-ar fi simțit în ea pâlpâierea unei noi vieți ! Un copil se zbătea în ea, cerea viață! Un copil sufletesc, zămislit în exil, în suferință! Nașterea lui avea să stingă pe aceea a mamei ! În el, în cartea ce lucra, avea să găsească Radu, tot ce alcătuise odinioară ființa ei !</p>
<p>Un val gros și întunecat îi răpea lui văzul, îl orbea cu totul, îl va blestema odată, va fi prea târziu !. . Inima ei sângerândă, tremurase încă la tremurul gândirilor, simțirilor Iui din 27 Martie, țărna ei va să rămâne rece, mută și neîndurată durerii lui!</p>
<p>Avea senzația că se îndruma deja pe calea depărtării eterne. Pentru cea din urmă oară vedea, i se părea, tot ce vedea ! Cel din urmă 1 Mai ! Cel din urmă liliac înflorit ! Cel din urmă: „Christos a înviat!</p>
<p>După orele de școală, lucra. Făcea apel la drojdia de voință ce-i rămăsese, să își păstreze liniștea și mintea întreagă la lucru, să încheie opera ce începuse, când pumnalul realității dureroase îi amintea mormântul, fără să fi avut încă dreptul să bată la ușa lui !</p>
<p>Sufletul ei deveni ruină: dezgust de lume și de ea ! Credința, speranța erau moarte. În acest dezastru o singură notă trăia ! durerea ei !</p>
<p>Barometrul din cameră arăta încă timp frumos, ca pe timpul când Radu îi șoptea : „E barometrul fericirii noastre, pururi constant!</p>
<p>Ieșiră fragii ; nu-i atinse : și dânșii râdeau de fericirea ei !</p>
<p>Lumea, înșelată de calomniile bătrânului Salcie asupra vizitelor lui Radu, vorbise lucruri rele pe seama plecării ei la un frate doctor, peste țări și mări.</p>
<p>Familile Deleanu, Mirescu și colegile prietene, ținuseră piept mahalagismelor. Înăuntru, afară, pe stradă, totul pentru Olga era amintire, durere și rușine.</p>
<p>În una din zile, primi darea de seamă asupra activității cercului cultural și nevoia lui pentru marea problemă a progresului. Recunoscu stilul viguros al lui Radu, scânteierile gândurilor lui. Ce întocmitor de fraze sonore ! Cugetă ea. Altruism, iubire de aproape, educație, progres moral ? Cuvinte, numaicuvânte ! Una se spune, alta se făptuiește, așa merge lumea ! Ea nu spunea decât ce făcea, dar făcea ce spunea! Toată aoreola cu care îl învăluise odată, se stinse. Egoist, schimbător, mic, astfel rămânea ; și ea îl iubise! Ce eroare ! De-ar fi intrat atunci pe ușă, ar fi citit în ochii ei disprețul nemăsurat !</p>
<p>Uneori simțea durerea sufletească răsfrântă atât de puternic în organ, în inimă, că o durea și ea !</p>
<p>Rareori ieșea, în amurgul umbritor, pe câmp, în grădina mare: copacii îi făceau rău, o priviseră fericită odată! Se urca pe moviliță : avea în față liniștea cimitirului: invidia pe cei ce nu mai sunt ! Dorea să moară : trăia, lucra !</p>
<p>Într-o seară, ieșind din grădină, citi pe stradă un anunț: cetățenii erau convocați pe a doua zi, la o mare întrunire de protestare împotriva tiraniei Ungurilor, asupra fraților români din Transilvania !</p>
<p>Se duse și ea. În momentul când intra, Radu trecea la tribună. Zărind-o, se emoționă într-atât, că nu putu scoate un cuvânt. Avu însă prezența de spirit să ia de pe masă darea de seamă a ororilor petrecute : citidu-le tare, se reculese, vorbi; durerea unui popor tiranizat de secole, vifora în tremurul simțirii Iui !</p>
<p>Timbrul acelei voci, duioșia ei, gesturile, atitudinea, totul aminti Olgăi orele când îl asculta, îi privea alături, mândră și fericită. Se întoase tulburată acasă. Reciti ziarul lui, cu doi ani înainte de a o fi cunoscut. Același complex de fire însetată după misterios, după ideal !</p>
<p>Ceva se petrecu în adâncul simțirii ei? dorul încătușat de stânca durerii, se zbătea să iasă? Îl iubea încă?! Îl iubea!? Sentimentul nu fusese nimicit sub greutatea dezgustului !? Scânteierile acelei inteligențe îi măriră suferința. Viața toată căutase creier, inimă, caracter; inteligență aflase; suflet, conștiință, nu ! Va f1 fost ? Se stinsese ? Pentru ce ? Dezgustul pentru acela care-i înșelase orice iluzie de caracter, care stinsese pacea, credința, speranța în ea, era atât de mare ! Totuși, în această ruină spăimântătoare, lăsa cugetul să reflecte mai liniștit, să analizeze ființa omului care o adusese aici ! În labirintul firea lui, întrezărise o floare ; răsărise, creștea frumos ; cerea aer, lumină, cer! Spinii și bălăriile au înnădușit-o pentru ochii lumii ; să fi pierit? Tot nu credea. Reduse, silită să-și reteze ramurile-i frumoase, ceva din sucul ființei ei rămăsese poate..! Sărmana floare ! N-a știut să rupă, să nu fi dat ea, pas, buruienilor otrăvitoare.... va suferi!</p>
<p>Un neîmpăcat cu sine însuși va rămâne Radu, toată viața ! Imaginilor frumoase va cere încă mult timp alinare, mângâiere, și nu le va găsi.. ! Singur distrusese mlădița de iederă ce-i întinsese ramul ! Mângâierea ei s-a dus...! De Cer fuseseră ursiți să fie alăturați... în umbră, solitară, ea ar fi fost ecoul mângâierilor, bucuriilor, durerilor lui... ! Dar el a frânt-o ! Zbuciumul, durerea-i de azi, se vor stinge ; pace va deveni uraganul simțirii ei, dar pace moartă ! Și el... va plânge nu numai că a împins-o acolo, va plânge singurătatea lui în lume...! Va iubi încă; va iubi pătimaș, flutur nestatornic! Alte ființe va strânge la piept, alți ochi va săruta! Altora va spune încă: „Iubirea adevărată curge astă-zi în toată ființa mea !“, “mai tare ca marmura sunt“, „Siretul neîntors !“, în preajma voastră veghiază un om de bronz, nestrămutat în convingerile lui!“, ca apoi să încheie: „una, e iubirea, alta căsătoria! Pe multe va iubi încă! Ceea ce fu între ei, nu va mai răsări ! Sărutări pătimașe, îmbrățișări nebune, i se vor da... ! Ecoul gândurilor înalte?.... Vor răsuna pustiu, într-un adânc de mormânt, într-un bulgăr de țărnă, în pacea moartă a unui cimitir.</p>
<p>Iși plângea durerea , o plângea și pe-a lui ; în fața unui mormânt, va înceta a ei! abia acolo, va începe a lui... ! Fiorii adinci, ca adâncul apelor mari, îi sfâșiau adâncul ființei, fiori de dor, de iubire, de durere; furtună de indignare clocotea la suprafață. Suferea, tremura, îl iubea încă în adâncul sufletului, când... în ondulațiile simțirii străvezii, îl disprețuia...! Era ca marea răscolită de vânt: coraliuri și mărgăritare aruncă atunci la țărm !</p>
<p>Gândurile, ființa ei, pluteau în jurul lui. Atât de puternic se gândea și atât de neînțeles i se părea să nu-l vadă venind ! Pași răsunau pe trotuar: „e el !...“ Dar pașii treceau și el nu venea ! Chipul lui în prag, nu răsărea! Seva, colega ei de catedră, o sfătuia mereu să nu mai cugete la Radu, să-l uite, întrucât vădit, era lipsit de caracter !</p>
<p>— ÎI cred mai curând înșelat, decât lipsit de caracter !</p>
<p>— Dacă i-aș vorbi eu ?</p>
<p>— A, nu, te rog...!</p>
<p>— De e înșelat, nu-și dă seama că suferi ? ! De ce să nu îi vorbesc ?</p>
<p>— Poate n-ar fi fost rău, dacă n-aș fi știut eu ; acum te rog să nu-i vorbești!</p>
<p>— Seva tot își propuse să-i vorbească. Radu lipsi însă ceva timp din oraș ; veni vacanța mare ; Seva plecă la băi, cu familia ei. Plecă și Olga. Se ducea să lucreze la țară, la fratele Adrian.</p>
<p>Scria toată ziua. Înspre seară, se primba. La reîntoarcere găsea adunați la frate, pe magistratul stagiar și pe administratorul casei. Vorbea puțin; nu mai era vioae, plină de viață, decât rareori când convorbirea o prea interesa.</p>
<p>Trăia singură în lumea gândurilor ei. Adrian îi comunică într-o zi, că stagiarul o cerea în căsătorie. Pe lângă venitul carierei avea și avere.</p>
<p>Primind mâna lui, cugeta ea, și-ar fi îmbunătățit simțitor traiul, s-ar fi răzbunat pe lume, pe cel care strivise ființa ei ! I se răpise logodnicul ? Repede un altul ! zadarnic ! Olga nu putea concepe tovărășia altui om, în locul celui ce fusese odinioară lângă ea ! Era nevrednic de suferința ei, dar imaginea lui tot o tulbura ! Gândurile ei răsfrângeau aici disprețul nemăsurat, aici sentimentul adânc, ca adâncul apelor tăcute; imaginea lui Radu se scălda încă în gândurile, în ființa ei. În ceartă sau în duioșia suferinței, trăiau împreună, lucrau s-ar fi zis, împreună !</p>
<p>Și să se mărite ?! Dar omul care-o voia, ar fi cerut pe chipul ei zâmbet, soare, râs și mulțumire ! Ele n-aveau să mai răsară, erau moarte, și nu dânsul omul care să Ie facă să mai apară ! Dacă îl va trăda prin cuget ? Prin simțire ?</p>
<p>Cu ce greșise dânsul, omul care-și propunea un cuib de căsnicie fericită, să dea peste amar? Să plătească el, polița ei de amor propriu ? Îl lua de soț pentru lume, pentru amor propriu, sau pentru ea ? Nu! Își răspunse ; între sufletele a două ființe plutește fluidul lor sufletesc, urzind ecou, punte de vibrații de la una la alta ; când acest ecou se deșteaptă, simpatia între aceste ființe poate veni ; când nu, nu va veni niciodată ! După cum în lumea fizică nu poți altoi, împerechea gazela cu calul, trandafirul cu lăcrămioara, crinul cu garoafa, deși tot flori sunt, ori specii apropiate, tot astfel și între oameni: oameni sunt toți, dar câte exemplare, atâtea nuanțe de indivizi, grupuri apropiate, specii deosebite ! Altoiurile înrudite sufletește, numai, pot produce specia nouă, frumoasă de om, sau floarea căsniciei fericite. Căsătoria pentru dânsa era ultimul act ce juca în viață, pagina ei din urmă ! Nu se putu juca cu ea ! Cei II ani de când părăsise școala, îi fuserâ mormânt viu ! Prea era floare de piscuri înalte, prea fusese condamnată să-și târâie existenta în mlaștina unui mediu ignorant și abrutizat !</p>
<p>Prin Radu sperase să rupă cu mormântul viu, să se fi ridicat în lumea ce-i prindea ei cât soarele plantei  pe culmele înalte ale vieții omenești, într-o lume de cugetare, de studiu, de armonie.</p>
<p>Nu își putea schimba mormântul, cu unul mai viu ! Respinse pe magistrat. Acesta —surprins, stărui, îi arătă condițiile mult mai ușoare de trai, ale vieții în doi, îi oferi s-o ducă la Paris, pentru doi ani de zile. Ce i-ar fi folosit ei însă splendorile Parisului intelectual, când alături de dânsa avea un străin, când în mijlocul lui, și-ar fi târât mizeria existenței ei sufletești ? Nu putea schimba singurătatea din jurul ei, pe una mai fioroasă: aceea de a te simți singur și străin lângă omul cel mai intim !</p>
<p>Necăsătorită, viața îi era grea, amară; căsătorită rău, i-ar fi fost infern.</p>
<p>Chiar de-ar fi aflat un intelectual, în felul lui Radu, trecerea de la un om la altul, pentru dânsa era odioasă. Ființa</p>
<p>ei cerea să iubească un singur om : pe logodnicul, pe soțul ei. Mult timp simpatizase pe Radu, fără să îl fi iubit. Era alături, lângă ea, îl vedea misluindu-se de iubire, și dânsa... se mustra, își certa simțirea, și-o modela, își oglindea poezia sufletului lui Radu, căuta să-și umple ființa ei cu puternica lui personalitate și respectând în el înțelepciunea, perseverența, pe omul moral, ajunse să-l iubească. Acum? Un altul lângă ea? Și acel altul, un străin? Nu, aceasta nu putea fi!</p>
<p>Radu se arătase lipsit de onoare, de caracter, de inimă, recunoștea, dar nu-1 credea astfel prin fire ; căzuse victimă neexperienței lui de lume, vicleniei și despotismului tatălui cât și răutății lumii, care alarmată de bătrăn, aruncase asupra ei puhoiul calomniilor veninoase ! Dacă devenise trădători o făcuse —neîndoielnic în urma multului zbucium sufletesc ! Iată pentru ce disprețul nu putea înăduși în ea, regretul după poezia ființei lui, după culmele de înaltă viață intelectuală spre care, cu el s-ar fi avântat !</p>
<p>Ca să rupă orice iluzie magistratului, părăsi satul înainte de deschiderea școalii. Veni la Roman. .</p>
<p>Trecu o lună, fără să fi zărit o singură dată pe Radu. El se pregătea să plece—află—în străinătate. Se cutremură ! N-avea să-l mai întâlnească? Să-l silească să se explice? Să iasă din greșeală ?</p>
<p>De ziua lui onomastică, se duse la biserică ; Radu nu-și rătăci pașii în templul rugăciunii.</p>
<p>Cursurile se începuseră de mult. Câteva zile mai erau pănă la plecarea lui Radu.</p>
<p>Seva vedea cu ochii pe Olga slăbind, frântă, sub povoara durerii. Se hotărî să îi vorbească lui Radu, fără știrea ei. Îl invită acasă la dânsa.</p>
<p>În aceeași seară, Olga cugeta cum totul fuse vis, iluzie amăgire... Radu n-avea să mai vie.., pleca pentru ani îndelungați... Fiorii disprețului aveau să stigmatizeze ceea ce îndrăgise ? Frumoasa lui icoană să se pietrifice în înghețul dezgustului ? O, nu ! Simțea ea bine : durerea avea s-o doboare de astă dată, îi atingea viața ! Cuprinsă de o presimțire stranie, ca și cum ar fi voit s-oprească ornicul simțirii la o pagină frumoasă încă, scrise în ziarul ei, lui Radu : «a fost destinul meu: să beau dureri omoritoare din mâini atât de dragi ! Nu mi-a fost dat să port flori de lămâie ! Ciripeam și nu auzeai, mă zbăteam cu moartea și tu nu simțeai.</p>
<p>Nu plânge, nu te am ca vinovat. Inima ta a fost caldă, onestă și bună, răutatea lumii te-a pietrificat!»</p>
<p>Să lupți s-ajungi unde dorești și unde meriți. Stăruințele familiei poate să te arunce în politică ; e mult venin în ea! Te-aș prefera intelectualul senin al lucrului nobil cu mintea ! Reia deprinderea ziarului intim : el afirmă individualitatea morală a omului, servind drept control conștiințeii.</p>
<p>Rămâi bun cu cei nefericiți, urgisiți, cu cei onești, dar mici ! Găsească săracul sprijin, dezinteresat în tine ! De vei duce în coliba unei văduve, unui orfan, rază de mângâiere, te vei gândi la mine !</p>
<p>De vei da sprijinul tău pentru tot ce e drept, bun, onest, te vei gândi la mine ! De vei susține cauza dreaptă a unui sărac (ca în momentul frumos de astă vară — o, cum te-am respectat, te-am admirat, te-am îndrăgit atunci !) te vei gândi la mine ! De vei păși uneori pragul bisericii, de nu-ți vei pierde credința, te vei gândi la mine.</p>
<p>Și eu... când totul în mine se va fi purificat, din seninul cu care voi plana, asupra-ți voi veghia. Ușurat, mângâiat de te vei simți, lângă tine voi fi. Ca Beatricea Iui Dante, în cale-ți voi ieși.</p>
<p>Și acum, sub privirea tatălui, cele din urmăcuvânte : trecutul mi-a fost sfânt.</p>
<p>Te-am avut drag ca o floare, ca aurora, ca amurgul, ca tot ce e gingaș, frumos și te mulțumește privind ! Ai fost un moment, poezia vieții mele! Când voi muri, de vei veni să mă vezi, pune-mi cu gândul pe frunte, sărutarea de mire ; o merit. Când lacrimi scălda-vor ochii tăi, ai mei, cred încă, te vor mângâia din altă lume. ,</p>
<p>Nu plânge, nu suferi ; uite, alături, pe canapea, îmi iei, capul pe umărul tău, ți-1 rezemi de al meu, fetița ți se joacă pe genunchi, te dezmiardă, te mângâie, te alintă, te cheamă blând, duios, drăgăstos, Radu, Răducul ei, logodnicul ei, și roagă cerul să te întărească în ora grea !</p>
<p>Olga</p>
<p>La ora 10 seara, termină scrisoarea. Ieși, să respire aerul răcoros al nopții. Pe o stradă învecinată, zări pe cineva ; părea să fie Radu. Inima i se bătu violent. Voi mai întâi, să-l înconjoare. Se răzgândi pe loc : avea putința să îl vadă, să-i vorbească și.., să fugă? Iuți pasul.</p>
<p>Tânărul se afla în acel moment, sub frunzișul de salcâmi care umbreau colțul străzii luminată ca ziua. O clipă, se îndoi c-ar fi fost el; ținea între degete o țigară. . . Radu nu fuma ! Totuși el era. Îl ajunse. Zărind-o, privirea i se lumină de flacăra nespus de frumoasă a ochilor lui clari, luminoși. Se stinse însă, de- cum răsări. Salută rece, văzâdu-și de drum.</p>
<p>— Un moment, te rog, i se adresă Olga tulburată : când pleci la Paris ?</p>
<p>— Poimâine !</p>
<p>— Și... vei pleca, fără să ne mai vedem ?...</p>
<p>El tăcu, privi în jos, își aprinse apoi țigara cu un chibrit din acele cutii de buzunar cu care îi luminase de atâtea ori camera ! Acolo, pe același colț de stradă, o conducea el cu doi ani în urmă — fericit, că-i îngăduia s-o conducă, fericit când îi întrezărea un cuvânt, o privire de simpatie....; sub aceiași salcâmi o ținea acum în așteptarea răspunsului lui care întârzia atât !</p>
<p>— Nu știu ! răspunse în final.</p>
<p>- Tot ce fuse dulceața iubirii, emoțiune în Olga, dispăru, făcând loc îndignării, abia tradusă prin vocea gâtuită, dar impunătoare : te rog să nu spui „nu știu'', te rog să vii! Aceeași tăcere, același purgător străbătut de Olga într-o singură clipă ; fixând-o cu o privire în care indiferența și disprețul tremurau, Radu răspunse : „bine“ !</p>
<p>— La ce oră ?</p>
<p>— Șase de seară.</p>
<p>— El apucă în sus, pe strada cu locuința frumoasă, unde ceruse pe Olga în căsătorie, ea coborî în vale, spre întunericul unui cartier sărăcăcios, mult mai luminos decât sufletul ei. Răspunsul Iui Radu rece, zilnic, o ardea ; ceea ce o frângea de durere, era privirea cu care îl însoțise ! Oroarea acelei priviri îi veghe căpătâiul, până târziu : Ce se petrecuse în Radu? Atât de înșelat?! El, vinovat și el....! O Doamne! Dar avea să vie, avea să se lămurească în final ! Avea să-i smulgă rătăcirea !</p>
<p>A doua zi, la școală nota unei vibrațiuni de viață, palpita în ea. Seva lipsea Știa că numai ziua aceea le mai despărțea de plecarea lui Radu și voia să-i vorbească cu orice preț. ÎI invitase la dânsa acasă, nu venise! Căută să-i întâlnească pe stradă. De prisos; dimineața Radu își împachetase, după amiază, se duse în lunca din Trifești. Se întorcea, intrase în grădina casei, când Seva zărindu-1, își propuse să îl cheme Ia o camaradă de-a ei de școală, care locuia peste drum de familia lui Radu.</p>
<p>Intră acolo, aducând numai decât vorba despre plecarea lui Radu și despre Olga.</p>
<p>— Am fost la dânsa, una din zilele acestea, răspunse gazda, mi s-a părut foarte schimbată I</p>
<p>— Da ! Mă tem de cine știe ce catastrofă !</p>
<p>— Nu l-aș fi crezut pe tânărul Salcie atât de laș!</p>
<p>— Olga îl crede înșelat. Voiam să-i vorbesc, l-am chemat la mine, n-a venit; sigur bătrânul l-a oprit !</p>
<p>— Dacă l-am invita aici și i-am vorbi ?</p>
<p>— A, dac-ai voi ! Aici, n-ar bănui nimic !</p>
<p>Peste câteva momente, Radu intra. M-a chemat soțul dv. întrebă el pe gazdă.</p>
<p>— Nu el, ci eu, mai exact noi ! răspunse dânsa, arătând spre Seva.</p>
<p>— Rugasem pe dl. Salcie să vie pe la mine, interveni aceasta, și nu știu pentru ce n-a venit ?</p>
<p>— Vă rog să mă iertați ! Mâine plec, sunt foarte grăbit ! Oricât ați fi, replică ea, dați-mi voe să vă vorbesc aici, deschis și fără înconjur...! D-le Salcie, aș dori să pun încuvântele mele atâta tărie, atâta convingere, cât să vă opresc la timp, de crima ce sunteți pe cale să făptuiți...</p>
<p>Figura lui Radu din rece deveni aspră. Ca și cum n-ar fi observat. Seva urmă : îngăduiți-mi întrebarea : ați iubit serios pe Olga ?</p>
<p>— Din nefericire adânc !</p>
<p>Atunci, nu înțeleg : Olga e frunză și—nu exagerez, nici deturn adevărul—când vă afirm că e pe ducă și că sunteți direct și grav răspunzător de răul ce i-ați făcut, de tot ce-ar putea urma !</p>
<p>— Iertați-mă Doamnă- răspunse rece Radu—d-voastră nu cunoașteți chestiunea, decât prin ochiul imaginației, sau a unei buneivoințe către d-ra Grigoriu, pentru care vă mulțumesc ! Lucrurile s-au petrecut cu totul altfel și nu e timpul să revenim la ele. Vă pot afirma însă la rându-mi : mai curând d-sa ar avea oarecare răspundere față de mine ! Am fost obiectul calculului și nicidecum al sentimentelor de sale!</p>
<p>— D le Salcie, Olga suferă, e un adevăr care sare în ochii oricui o cunoaște, care e cauza, decât că v-a iubit ?</p>
<p>— Amorul propriu rănit... A pierdut jocul... mâine plec?.. ! Suferă că e lâncedă și răului fizic, nu mie mi-ar putea reveni răspunderea unei cine știe ce întâmplări!</p>
<p>În cadrul ușii, care se deschidea în fața lor, apăru bătrânul Salcie „Aici erai? întrebă el pe Radu, ca și cum ar fi fost surprins ; se poate să știu și eu ce chestiuni de stat, puneați la cale ?</p>
<p>— O, chestiuni de stat!... răspunse Seva zeflemitor; le lăsăm de voastră, marilor diplomați! Noi ne ocupăm de lucruri mai mici, de interesele noastre familiare... Doream să am sfatul d-lui Salcie, asupra felului cum să fac niște acte de îm-poprietărire pentru casele ce cumpăr...</p>
<p>— Ați terminat? întrebă bătrînul pe Radu, știi., avem acasă încă mult de lucru și mâine totul să fie gata !...</p>
<p>— Spuse-i d-nei Petrescu părerea mea și... cred c-am terminat, răspunse Radu, privind pe Seva. EI îi luasecuvântele</p>
<p>drept, simplă născocire ; de fapt, ea ar fi voit să-i vorbească și despre casă.</p>
<p>— Atunci să mergem! Adăuga-se ajutorul de primar. Doamnele mele, sărutăm mâinile ! •</p>
<p>— Ce bătrân fără inimă ! Rosti indignată gazda, pe urma lor. Uite cum silește pe fiu să-și subscrie moartea ființei lui morale ! Nu-l părăsește o secundă, din ochi !</p>
<p>— Nu se gândește că are și dânsul fete ! Nefericita Olga ! N-am putut-o servi!... Ce copil, Radu!</p>
<p>— Copil, dar copil de necaracter !</p>
<p>— Se întuneca, când Seva pleca spre casă, cu inima grea.</p>
<p>*</p>
<p>De cum se văzu în stradă, bătrânul Salcie întrebă pe Radu! Te-au chemat, neîndoielnic, să întâlnești acolo pe atacata aceea  ?</p>
<p>— Nu ! Nu ! Răspunsul energic, încredință pe tată ; reluă după o pauză: Atunci ți-au vorbit de ea? Nu pricep: D-na Petrescu prindea să se simtă jignită că n-ai răspuns invitației sale? De ce te-a chemat dincoace?</p>
<p>— Știindu-mă zorit, mi-a scuzat purtarea; poate... mi-ar fi vorbit... nu avu timpul!</p>
<p>Ajutorul de primar îl privi lung: «Ascultă Radule, ai fost tare până acum, ține-te până la urmă! E fericirea, viitorul tău în joc! Ascultă-mi sfatul! Nu da cumva ochii cu... dânsa; e mijlocul cel mai sigur să învingi ispita, dacă a mai rămas în tine ceva ghimpe de amintiri!... Abia ai scăpat de prăpastie mâine pleci; dacă vei întâlni-o, va face pe tragediana, va plânge, va juca iar teatru, să-ți smulgă din nou iubire!... Mă tem să nu-ți iasă în cale, de la pragul țării; de va fi așa, jură-mi Radule, că nu o vei asculta, că nu-i vei îngădui să te urmeze! Jură-mi, pe bătrânețea capului meu!</p>
<p>— Fii liniștit, tată ! voi ști să mă feresc !</p>
<p>— Unde te duci acum ?</p>
<p>— La clubul societății de sport, să predau totul pe seama membrilor.</p>
<p>— Face parte și dânsa din comitet, o vei intâlni ?</p>
<p>— Nu, n-am anunțat-o ; demult nu mai vine la astfel de întruniri; nici nu i le comunic ?</p>
<p>— Totuși, merg și eu cu tine.</p>
<p>— Cum vrei !</p>
<p>La club erau toți membrii, afară de Olga. Ea plângea în</p>
<p>aceste momente în cimitir, la căpătâiul mamei sale. Era ziua ei. C-un an în urmă, îi ducea fericită, flori la mormânt. „Să doarmă în pace ! Rostise Radu, sărutându-i cu venerație, mâna. Să doarmă în pace, mama ! Fetița îi e fericită..., da ? Olguțule drag!“ O întrebase apoi cu nețărmuită dragoste în ochi, cu nespusă duioșie în voce. „Va (!...!“ Respunsese Olga. „Va fi? Nu e ?! întrebă el umbrit, întristat. Va fi pe deplin fericită la anul de pildă, când... împreună îi vom duce flori.,.; când nu voi mai ridica singură, aleea de salcâmi — „O, da ! împreună îi vom duce flori! împreună ne vom ruga la căpătâiul ei...!</p>
<p>Astăzi Olga ridica tot singură, cărarea de salcâmi din cimitir. Pustiul inimii îi părea mai negru decât lăcașul unde intră. Spre calvar, spre Golgota ridica! Îngenunche pe țărna mormântului, plânse și se rugă. Anină florile pe crucea neagră de lemn, aprinse o făclie. După jumătate de oră, când amurgul se lăsa în lăcașul nopții eterne, coborî pe câmp, spre casă. Un fulger de lumină scăpă prin norii gândurilor ei : Radu avea să vie! Îi promisese... Va alunga departe mândria care-o făcea aproape rece, altădată ; avea să vadă cât era de regretat, să înțeleagă noaptea în care hăuia ea de un an... ! Dacă era numai înșelat, starea în care ar fi găsit-o, i-ar fi luat vălul de pe ochi. Zori pașii.</p>
<p>Ceva mai târziu. Radu — scăpat în final de tată—rătăcea pe câmp, muncit de gânduri ; intră pe cărarea din cimitir, se opri sub un tei, cugetând la zbuciumul vieții. Cuvintele Sevei lăsară un ghimpe în sufletul lui : deșteptase vechea bă-nuială, remușcarea ce-1 înșfăca uneori : fusese destul de corect față cu Olga ? Dacă se înșela ? Dacă nu era vinovată de tot ce o acuza ? În astfel de clipe, sentimentul îi năpădea, durerea îl mistuia. Un astfel de moment îl adusese în cimitir; își fră-mânta mintea dacă să se ducă ori nu, la Olga? Dacă ar fi ridicat cărarea de salcâmi, ar fi fost atras de flacăra misterioasă ce pâlpâia la căpătâiul unui mormânt, ar fi văzut florile, ar fi înțeles cine plânsese acolo, puțin înaintea lui, și-ar fi reamintit de sfințenia cu care comemoraseră amândoi, aceeași zi c-un an în urmă...! Inima lui s-ar fi mișcat, durerea Olgăi l-ar fi înduioșat, l-ar fi înduplecat să nu plece, fără un cuvânt de explicare de rămas bun între ei. Dar geniul rău al tatălui, triumfă; își reaminticuvântele lui, sfatul lui; îl găsi prudent, înțelept, necugetând că prin el își calcă încă odată cuvântul către Olga. De sub teiul sub care se odihnise, plecă la vale, ieși pe poarta cimitirului, grăbit s-ajungă mai repede acasă.</p>
<p>Trecu de ora 6 ; se făcu 7, 8; zadarnic aștepta Olga, tremurând de durere, vibrând de neliniște ! Radu nu venea. Înțelese că nici nu va veni. Se înnădușea în cameră. Ieși. Rătăci mult pe străzi întunecate. La întoarcere, întâlni pe Seva, care o căutase acasă. Îngrijorată de starea în care o vedea, voind să-i smulgă odată din inimă imaginea lui Radu: îi spuse totul, îl întâlnise; el rămase foarte nepăsător la durerea ei, o atribuia sănătății, declarase că totul era mort între dânșii !</p>
<p>Olga privea pierdută, cu o privire care părea însă goală de înțeles. Nu rosti un cuvânt. Întinse mâna Sevei și stătu mișcătoare—roti pasul îndărăt.</p>
<p>— Olga ! Dragă Olga ! Nu te lăsa pradă durerii ! Gândește-te : ceea ce suferi tu, am suferit eu, ieri, va suferi mâine o alta ! E o crimă, de care bărbații nu-și dau seama ! E un mișel nevrednic de suferința ca și de iubirea ta“. Cu o voce cadaverică, Olga răspunse : „Mulțumesc, Seva ! Ești inimă de aur, regret că te-am cunoscut prea târziu! Nu am nimic ; îmi pare că tot ce-a fost viu în mine, a murit; mâine voi fi bine.</p>
<p>Se despărțiră. În drum Seva se căi c-o lăsase singură cuc, în locuința ei, fără servitoare.</p>
<p>Cu pasul lunecând, amețită, ca și cum nu s-ar fi putut ține pe picioare, se întoarse Olga acasă. Singurătatea plana în jurul ei, singurătatea fioroasă. Îi părea c-ar fi fost moartă, cadavru viu. Își duse mâinile la frunte, o greutate nespusă se lăsase pe ea. Se îndreptă către colțul cu portretul tatălui, privindu-1 lung ; .vin, vin îndată, dragă tată !“ oftă sfâșiitor.</p>
<p>Se așeză la masă și voi să-și urmeze ziarul ? Când Christos însetat pe Golgota, ceru să bea, un ostaș îi întinse. pe un vârf de suliță, un burete cu oțet și fiere.</p>
<p>Când nu voi mai fi, tinere, apropiete de piatra mea funerară : citește</p>
<p>Crezui în tine. Iubisem poezia sufletului tău, zborul cugetării tale ; aveam aripi și eu ; gândeam să ne înălțăm spre Cerul azuriu.</p>
<p>Alții ți-au înarmat brațul și tu ai tras, ai lovit ! Rănită de moarte, rândunica pribeagă se rostogolește în adâncul neantului. Murind îți șoptește :</p>
<p>Rămâi orfan ! Nu fuse prea îndrăzneț zborul și tu prea copil.</p>
<p>În calea ta vei atinge piscuri înalte ; nu te opri la ele, țărmuiesc abia, mlaștina vieții din poale! Tu te avântă spre Jungfraul simțirii omenești, culege edelvcissul care învață să voești, învață să...iu...be...ști...</p>
<p>Mâna începu să-i tremure, abia trăgeacuvântele, o durere fulgerătoare de cap o lovi: și-l cuprinse în mâni, se sculă de la masă, făcu doi pași în cameră, căutând sticluța cu colonie ; șovăi, tremură și căzu jos.</p>
<p>Pe peronul gării, bătrânul Salcie, Ticu — veni anume — și Radu, așteptau sosirea trenului București- Predeal. Era ora 6 dimineața Radu se simțea nespus de trist. Peste noapte nu dormise. Imagina Olgăi, luminoasă cum o zărise odată, îi apărea mereu, îl chinuia. Pleca cu regretul că nu se dusese s-o vadă.</p>
<p>În momentul din urmă, când depărtarea avea să se aștearnă între ei, pentru ani, când simțea deja în juru-i, suflarea străinismului, reducea lucrurile la calmul lor ; vizita cerută de Olga îi apăru naturală, pornirea lui vrăjmașă; poezia trecutului îi reveni : simțea nemărginită părere de rău după Olga, căința amară de a nu se fi dus la ea.</p>
<p>Zadarnic Ticu și tată-său căutau să-l smulgă gândurilor; rămânea negrăit de trist, covârșit de durere; îi venea să plângă. Dacă ar fi fost singur, ar fi amânat plecarea, s-ar fi întors.</p>
<p>Trenul intra în stație. În acel moment, un gardist se apropie de dânsul, mânându-i un bilet; era de la Seva: ,,Olga e pe moarte ! Nebun, fără să rostească un cuvânt, își făcu drum printre mulțimea de pe peron, se aruncă în trăsură, strigând birjarului. ,,Mână !“ ,,Să se fi sinucis? Se întreba? Barbar, monstru, călău ce-am fost! Doamne, de-ar scăpa ! Lumea să piară, nu voi mai da îndărăt!“.</p>
<p>În picioare, cu fruntea sudori, părându-i calea nefinită, zări de departe locuința Olgăi: mulțime de copii, elevi de școală, trăsura Delenilor. Când intră—privit ca un urs'—întâlni pe Seva Paula, colegele. Doamnele Mirescu, Deleanu: toate plângeau.</p>
<p>— Prea târziu vii ! Îi spuse cea din urmă, acoperindu-și ochii cu batista. Chiar în acel moment ușa de la camera Olgăi se deschise; ieșeau procurorul și medicul comunal : „moartă !“ zise doctorul</p>
<p>Lui Rado i se păru că lumea se învârtea cu dânsul! își simți umerii încovoiați, sub greutatea de fier ce îi apăsa cugetul. Se opri în pragul camerei mortuare. Acolo, unde-o strânsese la piept, pe palul alb, sub crucea neagră de pe care Hristos îi mângâia căpătâiul, Olga dormea somnul eternității. Figura ei albă, reflecta pacea; părea înger.</p>
<p>Îmbătrânit într-o singură clipă, zdrobit până în adâncul ființei, Radu o privi mult timp îndelungat. Cu ochoi pierduți, încet, cu teamă de locul ce călca, se apropie de pat, îngenuche: Olga! Olga mea sfântă! strigă, căzând în nesimțire.</p>
<p>Cele trei zile, nimeni nu îl putu îndepărtă de lângă cadavrul Olgăi. Ca și cum ar fi fost vie ! îi lua capul în mâini, î1 diezmerda, îl săruta, o chema cu numele cele mai duioase, se numea asasinul, călăul ei !</p>
<p>In două rânduri, Ticu—nedespărțit de el — îl opri de la moarte.</p>
<p>Orașul, care contribuise la nefericirea ei, îndurerat, îndoliat prin pierderea copilului care—peste puțin avea să-l ilustreze— o petrecu, mic și mare, până-la locul de eternă odihnă.</p>
<p>Când sicriul fu coborât în mormânt, când preoții aruncară bulgării de țrnă, rostind : „Eterna ei amintire !“ Radu începu să aiureze! Frații Olgăi plângeau.</p>
<p>—E mai fericită totuși, acolo unde s-a dus, încerca Seva să-i mângâie; Otravă i-ar fi fost viața, de-ar fi trăit !</p>
<p>Peste o săptămână, gârbovit, nimicit, căutând umbra păcii, Radu pleca în călătorii. Vizită coasta de Azur, toate colțurile pe unde umblase Olga, căutând locul pe care stase, zărea ce privise, plângând și sărutându-i chipul, îngenunchind înaintea lui, ca înaintea unei icoane.</p>
<p>În cimitirul din Nisa dădu peste-versurile dedicate de dânsa, nefericitei Belgiene. Soarta lor fusese aceeași ; regăsea în el pe călăul Măriei Barbe.</p>
<p>În Genua comandă un monument pentru mormântul Olgăi, dând sculptorului fotografia ei. Asemănarea reuși, artistul îi ghici dorința : eterniză misterul ochilor și poezia sufletului ei.</p>
<p>Dorul sfâșiitor după locul unde fuse atât de fericit, dar unde nu rămase decât durerea — semănată de el —îl readuse în țară, să plângă nemângâiat pe mormântul ființei dumnezeești, crucificată de dânsul !</p>
<p>Liniștea stăpânea lăcașul somnului etern. Vântul clătina firele de iarbă, pe mormântul Olgăi. La căpătâi se înălța frumoasa statuie de marmură albă. Pe fața ce da spre mormânt, o fetiță cânta din liră :</p>
<p>Vei putea în lume, mult să rătăcești, Aur chiar, naive, ai să mai găsești. Inima ei însă n-ai s-o plămădești...</p>
<p>Aruncați-i roze și crini pe mormânt— Inseși roză ieri, astăzi e pământ !</p>
<p>Era chipul duios al Olgăi. Ochii ei priveau misterios în depărtare.</p>
<p>Același chip, pe cealaltă față a monumentului, cu aripi de înger, cu privirea spre Cer, ruga :</p>
<p>O tainică solie</p>
<p>Eu vin de pe pământ ;</p>
<p>Dreptate și frăție</p>
<p>Mai dă-i, o Tată Sfânt!</p>
<trailer>— F I N E —</trailer>
</div>
  </body>
 </text>
</TEI>
