<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Almeiuna (Din Orient): ediție POPLITE </title>
            <author>Vulcan, Petru</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt> 
            <respStmt>
               <resp>verificare codare POPLITE</resp>
               <name>Roxana Patraș</name></respStmt> 
            <respStmt>
               <resp>corectură manuală</resp>
               <name>Nicoleta-Daniela Dogaru</name>
            </respStmt>
            <respStmt>
               <resp>verificare corectură manuală</resp>
               <name>Lucreția Pascariu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781566"></ref>
         </publicationStmt>
         <sourceDesc>
            <bibl>
               <author>Vulcan, Petru</author>
               <title>Almeiuna (Din Orient)</title>
               <pubPlace>Oradea</pubPlace>
               <publisher>FOIȚA REVISTEI „FAMILIA”</publisher>
               <date>1903</date>
               <decoNote type="illustration" subtype="no"/>
               <dim unit="char" type="invalid"/>
               <extent>
                  <measure unit="word">7961</measure>
                  <measure unit="page" type="under_250"/>
                  <measure unit="feuilleton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="reception" n="under 5"/>
               <term type="print_count" n="under 10"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "reception" indica numarul de comentarii critice formulate cu referinta la textul publicat.</p>
            <p>Cuvantul cheie de tip "print_count" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa. Este un roman-foileton inedit din care au fost editate 6 numere</p>
         </projectDesc>
      </encodingDesc>
   </teiHeader>
<text>
 <body>
<div type="part" n="1">
<head>Almeiuna (Roman din orient)</head>
   <epigraph><p>Lui Nuși Tuliu, iubire.</p></epigraph>
<div type="section" n="1">
<head>I</head>
<p>În strada Eximerar-mahalesi a Monastirului (Macedonia), acum două decenii se afla în bunăstare încă o casă cu pridvorul curat și tapițat cu iarbă verde în față, cu grădină la spate, cu un geamlâc luminos, proprietatea văduvei Maria a lui Pitu, mama lui Pandu și al Fanei.</p>
<p>Pandu era cu doi ani mai mic ca soră-sa și pe vremea aceea învăța la liceul român din numitul oraș.</p>
<p>Vecinii îi ziceau „Pandu al Mariei dascălu”, pe simplu motiv că medita la extremitatea de nord a orașului pe fiul unul Bimbașa.</p>
<p>La 3 p. m. sau la 8 a la turca pleca de acasă și la 9 era în casa Bimbașei care-l plătea cu patru megiți lunar.</p>
<p>De multe ori Bimbașa-i dădea o liră turcească la sfârșitul lunii, când atunci mulțumit fiind de meditatorul fiului său Iusuf, adaugă: „nici aurul nu e în stare să răsplătească o muncă pentru deșteptarea nințel“.</p>
<p>Era chiar mult ceea ce câștiga Pandu: o liră face o sută de lei turcești și ca să cheltuiască cineva acolo o sută pe lună, ar trebui să fie un ștrengar.</p>
<p>Pe lângă aceasta mai câștiga și din chiria caselor așa că lira de la Bimbașa o dă în primirea mă-sii să o adauge la economii.</p>
<p>Astfel, într-o vreme, liră cu liră, înjghebase o duzină cu care se juca de-a norocul cu soră-sa în zilele de sărbătoare.</p>
<p>În fiecare zi, la aceeași oră și pe orice timp Pandu mergea la casa Bimbașei, depărtare de locuința sa mai bine de un kilometru.</p>
<p>Într-o zi pleacă de acasă cu un sfert de oră mai târziu. Străbătuse strada „Maiic Baj” locuită numai de turci și nu mai avea mult până la casa Bimbașei.</p>
<p>Casele prin numita stradă erau bine dispuse prin așezământul lor, însă catul al doilea scos din planul temeliei atât de mult afară, încât trecând cineva pe acolo ar fi putut crede că amenință să cadă din clipă în clipă.</p>
<p>De un an de zile Pandu frecventă într-una aceeași stradă la preparație.</p>
<p>Și ceea ce-l îngrijea era că trebuia să se întoarcă pe înoptate, lucru ce nu-i venea la socoteală să se găsească așa târziu pe o stradă locuită de musulmani.</p>
<p>Ajuns la locuința Bimbașei, un negru îl primi ca de obicei și-l conduse în sala de meditație. Micul Iusuf îl aștepta la masa sa de studiu. Băiatul purtându-și fesul roșu pe cap, cam pe o sprânceană, se sculă în picioare și duse mâna dreaptă la gură apoi la frunte salutând pe profesorul său.</p>
<p>Surorile lui Iusuf se fereau să dea ochii cu Pandu ca de foc. Când negrul le anunță venirea lui, ele se închideau în odaia lor, așteptau până ce Pandu pleca și apoi intrau în meditație să surprindă din mina feței lui Iusuf cum s-a purtat preparatorul cu el.</p>
<p>Erau în floarea vârstei Pembeia și Haida și nu puteau rezista ispitei de a nu se interesa de frumosul băiat cu toate canoanele coranului.</p>
<p>Din întâmplare, Pandu venind cu câteva minute în urma orei fixate, surprinse pe Pembeia în vârstă de 17 ani în sala de meditație.</p>
<p>Pembeia era fără feregea.</p>
<p>Nu că fusese curios sau că inima îl îndemnase să o vadă, întâmplarea i-o pusese în cale, însă la vederea lui, Pembeia dete un țipăt și cu mâinile acoperindu-și fața, se ascunse după masă.</p>
<p>Ce era?</p>
<p>Repede își aduse aminte, cum că Coranul oprește pe o fată de a fi văzută de un creștin.</p>
<p>De aceea se retrase înapoi, ca și cum ar fi săvârșit vreo crimă și trecându-i prin minte că tatăl Pembei îi va învinovăți de curiozitatea sa sau de intenție rea, coborî scara în jos și fiindcă Iusuf nu-i ieși în cale să-l oprească, părăsi casa Bimbașei, fără să-și mai facă datoria în acea seară.</p>
<p>Strada era pustie și până sa ajungă acasă, mai avea o distanță însemnată.</p>
<p>De aceea silea pasul mai repede și la orice pas ce-l făcea își deștepta noi bănuieli, căci turcii sunt aspri cu ghiaurii: armați până în dinți și în portul lor bizar inspiră groază oricăruia.</p>
<p>Și în genere copiii au dreptul să se teamă în Turcia.</p>
<p>Încă nu ieșise din str. „maiic Baj“, când deodată fu nevoit să se oprească pe loc. Cineva îl chemă. Se întoarse și fu atent. Un cap de femeie apăru la una din ferestrele locumței ce se desfășura măreț în dreptul unde se oprise.</p>
<p>— Cine mă cheamă și de unde mă poate cunoaște? murmura Pandu și o mulțime de idei îi fulgerară prin minte.</p>
<p>— Nu cumva cineva voiește să-mi întindă vreo cursă?</p>
<p>Ideea aceasta îi inspira o îndoită frică.</p>
<p>— Până sunt liber îmi voi căuta de drum, își zise în cele din urmă și indiferent o lăsa să-și urmeze bătaia la geam.</p>
<p>Dar în acel minut o poartă enormă se deschise și la deschizătura ei un clopoțel făcu zgomot în strada tăcută.</p>
<p>Un negru apăru dinăuntru, la vederea căruia toți mușchii i se contractară și fiori reci îi paralizară inima.</p>
<p>Negrul înainta cu pași repezi spre Pandu și cu ochii lui scânteietori se adresă pe turcește binevoitor:</p>
<p>— Otur, otur biraz, ghiuzel ciugiuc.</p>
<p>— Ce vrei cu mine? întrebă Pandu emoționat de limba negrului.</p>
<p>— Benăm Efendim! vrea să te vadă ciugiuc, uite-o la geam cum te cheamă.</p>
<p>Într-adevăr grătarele ferestrei se dete în lături și tânăra femeie îi făcea semn cu mâna să intre pe poartă.</p>
<p>— Nu știa ce să creadă.</p>
<p>Ce o fi având cu mine cadâna — se gândi o clipă.</p>
<p>— Sunt grăbit domnule, încercă Pandu să-i zică.</p>
<p>Dar negrul deja îl apucase de mână și cu toată silința ce și-o dete să nu-l urmeze, îl sili să treacă pragul porții.</p>
<p>Intră, iar poarta se închise în urma lui greoi și dureros.</p>
<p>Ceea ce se desfășura privirilor sale, în interiorul acestei locuințe, era ceva încântător: soarele în zadar s-ar fi încercat să străbată tizele sale în interiorul curții; o viță enormă păstră o umbră dulce și binefăcătoare în timpul căldurilor de vară; în fundul curții pavată cu marmură albă, se desfășura o alee împrejmuită de tot felul de arbori fructiferi, iar prin tubul unui bazin care se afla în centrul curții țișneau stropi de apă ce cădeau la distanță formând un praf alburiu ca de diamante.</p>
<p>Se putea lesne ghici că e palatul unui aristocrat musulman. Așa sunt locuințele osmanliilor: simple la exterior și luxoase din cale afară la interior.</p>
<p>Pe pereții unui antreu vast se vedeau pictate în culori diferite scene de război, peisaje și tot ce a putut inventa imaginea bogată a unui artist.</p>
<p>Covoare scumpe se desfășurau pe scări.</p>
<p>Își scoase galoșii din picioare; știa obiceiul musulman că odată ajuns în odaie, trebuia să-și scoată și ghetele. Negrul îi prezentă o pereche de papuci galbeni.</p>
<p>Inima începu a-i bate cu repeziciune; frica îl năucise.</p>
<p>Când nu mai avu de suit, ridica privirile în sus; era și momentul, căci îl întâmpina o figură pe care o zărise cu câteva momente la geam.</p>
<p>Și necunoscuta îi zâmbea.</p>
<p>Nu îndrăzni mult timp să o privească în ochi, o saluta cu respectul cuvenit și pleca ochii iar în jos, așteptând ca un vinovat sentința-i.</p>
<p>Dânsa îi întinse mâna albă care îi tremură. Pandu i-o săruta cu sfială.</p>
<p>Mâna lui era rece și diafană, a ei albă, moale și arzândă, iar unghiile degetelor îi erau vopsite în roșu.</p>
<p>O clipă dura tăcerea.</p>
<p>— Ce limbă vorbești, domnule?  îl întrebă dânsa în limba-i natală.</p>
<p>— Limbile orientale, doamnă, plus pe cea română.</p>
<p>— Vorbești și limba greacă?</p>
<p>— Cu înlesnire, doamnă.</p>
<p>— Ne vom înțelege de minune — adaugă dânsa într-o grecească curată și întinzând mâna îl pofti în salon.</p>
<p>O clipă Pandu stătu la îndoială la pragul ușii, apoi reluă:</p>
<p>— E târziu și eu locuiesc cam departe; pe lângă aceasta aș dori să cunosc cu ce mi-aș putea motiva prezența mea în casa dumneavoastră?</p>
<p>Dânsa-l fixă cu privirea, cuvintele lui avură un efect dureros în sufletul ei.</p>
<p>— Îți voi spune, domnule.</p>
<trailer>(Va urma)</trailer>
<trailer>Petru Vulcan</trailer>
</div>
</div>
    <div type="part" n="2">
       <head>Almeiuna (Roman din orient)</head>
       <milestone unit="(Urmare)"/>
       <div type="section" n="1">
<p>În sfârșit intră în salon. Aici îl așteptau nouă minuni: sofaua și mai multe canapele catifelate în albastru, covoarele scumpe, lucrate în fir de aur și mătase, tablorurile în frunte cu Abdul Hamil tânăr care sta veșnic mut și posomorât în ramă, oglinzile colosale, policandrul cu sticlele multicolore, narghileaua uitată pe masă, câteva glastre cu flori și alte obiecte de artă împodobiad salonul.</p>
<p>Doamna purta șalvari mătăsoși de culoare ros deschis, o cămașă de borangic străvezie îi învelea formele-i grațioase.</p>
<p>Părul negru ca abanosul îi unduia pe umerii roș-albi.</p>
<p>Ochii îi erau de un albastru deschis. O talie lucrată în fir de aur îi punea sânul în evidență.</p>
<p>Dar ce curios lucru nu-i păru lui Pandu, apariția acestei hanâme fără feregea.</p>
<p>Ce fel, cugetă el, pe ea coranul nu o oprește de a se arăta deschisă unui creștin?</p>
<p>— Acum spune-mi, domnule, cum te numești? Întâia oară fu când Pandu se gândi să mintă. </p>
<p>— Paul mă numesc, doamnă.</p>
<p>Îl strânse de mână și cu o bucurie vădită îi șopti:— Almeiuna!</p>
<p>Almeiuna îl ținea strâns de mână.</p>
<p>El nu putea ghici ce se petrece în inima ei, dar auzea bătăile inimii; emoția el nu și-o putea explica decât în mod vag.</p>
<p>Trecură câteva minute în tăcere.</p>
<p>Pandu relua:</p>
<p>— Cu ce vă pot servi, doamnă?</p>
<p>Almeiuna simula o tremuratură a corpului ei.</p>
<p>Pandu o observa că tremură din picioare.</p>
<p>Cu greu rosti:</p>
<p>— Mi-e rău, nu știu ce am, ajută-mă să nu cad... Fii bun și mărinimos, domnule Paul.</p>
<p>Pandu o sprijini pe brațul lui și aducându-o spre una din canapele, o așeza cu multă delicatețe. El se gândi să cheme pe negru și vru să pășească din salon afară, însă Almeiuna simțindu-i mișcarea, se sili să-l oprească cu vorba stinsă:</p>
<p>— Nu chema pe Hasan, nu, el nu-mi poate fi de niciun folos, te rog rămâi lângă mine, numai dumneata mă poți face bine.</p>
<p>— V-ați mai simțit vreodată așa rău, doamnă? Și în cazul acesta aveți nevoie de un medic să preîntâmpine răul. Eu nu mă simt în stare să vă dau niciun ajutor.</p>
<p>Almeiuna simțindu-l că e foarte aproape de dânsa, cu pleoapele unite în tremurare încât să poată zări în jurul ei ca prin sită, îi apuca mâna și atingându-și cu ea fruntea, zise ea ca și cum ar fi aiurit:</p>
<p>— Alah — fie bine cuvântat, oh, cât aș dori sa mor acum!</p>
<p>— Așa de tânără, frumoasă și atât de fericită, vai, ce nepotrivită vorbă ați zis, doamnă.</p>
<p>— Fericirea mea, domnule Paul, Almeiuna clătina din cap cu ironie.</p>
<p>— Nu vă lipsește nimic, doamnă. De moarte n-ar putea vorbi cu așa ușurință nici cel mai nenorocit dintre muritori.</p>
<p>— Se vede că ții să mă ispitești, dragă domnule.</p>
<p>Nu o putu înțelege ce vrea să zică: câteva momente rămase gânditor.</p>
<p>— Eu nu pot înțelege în ce chip s-ar pripăși o umbră de tristețe în sufletul dumneavoastră când nimic nu vă lipsește.</p>
<p>— Mă asemăn unei regine în sicriu și eu aș dori să fiu cea din urmă muritoare înconjurată de iubire care lipsindu-mi, însă sunt pustie, sunt nenorocită, domnule Paul.</p>
<p>Pandu tresări. — De ce-mi spune mie una ca asta oare?! Almeiuna se ridica puțin, își luă capul între mâini și, suspinând greoi, murmura pentru sine:</p>
<p>— Alah, Alah, nu mă înțelege. — Ce limbă să întrebuințez?</p>
<p>Pandu vădând că se întunecă pe afară, simți un fior de groază, la gândul că va fi prins de patrulă noaptea fără felinar pe stradă și tratat ca un făcător de rele; de aceea grăbit și cu tremurul în suflet se adresa: E târziu, doamnă, vă rog să-mi dați voie să mă retrag.</p>
<p>— Cum? Vrei să mă părăsești așa curând ? </p>
<p>Ea se făcu la ochi ca și cum voia să vină la cruda realitate în urma unui vis nedefinit.</p>
<p>— S-a înnoptat de-a binelea, doamnă, și cum vedeți n-am nici felinar cu mine.</p>
<p>Almeiuna îi cuprinsă mâinile într-ale sale și i le strângea cu așa căldură încât Pandu avu în priviri o întrebare căreia Almeiuna i-a răspuns prin cuvinte întrerupte de emoția ce-i tăia răsuflarea.</p>
<p>— Paule, nu înțelegi, nu simți tu nimic — nu vezi că mi-e cu neputință să te las să pleci?</p>
<p>Nu i-a mai zis nici domnule nici dumneata.</p>
<p>Paule”, „tu“ îi sunau așa de mângâios la ureche.</p>
<p>— Dar de ce să nu plec — pentru Dumnezeu?</p>
<p>Își acoperi ochii cu mâinile și îmbujorându-se la față, îi șopti: Pentru că, pentru că— ah mi-e greu— și într-un fel și într-altul, tăcerea e mai zdrobitoare— de aceea află, dragă Paule, că te iubesc, da, îmi ești drag atât de mult!—</p>
<p>Vorba „te iubesc” rostită de Almeiuna cu atâta sinceritate și căldură pe care nu o mai auzise de la alta, îl făcu să tremure întocmai ca o frunză abia înmugurită la adierea întâiului zefir primăvăratic.</p>
<p>Ochii Almeiunei exprimau atâta suferință încât oricare altul s-ar fi înduioșat pe când Pandu nu părea în stare să priceapă rostul iubirii cum se cuvine unui adolescent.</p>
<p>Ochii lui fixați într-un punct arătau că vor să dezlege o problemă necunoscută lui și acest necunoscut îi inspiră o temere, care cu clipa se mări și nu vedea altă scăpare decât să poată părăsi mai repede pe această femeie pe care o vedea pentru prima oară și apoi modul de a-i face cunoștință întorcându-l din drum, îl făcea să bănuiască începutul unei nenorociri.</p>
<p>N-avusese până aici ocazie să fie în relații cu persoane de felul Almeiunei. Apropierea de această femeie i se părea lucru bizar, neobișnuit și cum nu mai cunoscuse până acum decât pe mamă-sa, pe Fani și pe colegi, prezența Almeiunei, apropierea de această femeie i s-a părut o prăpastie neagră, iar umblând pe potecuța ce ocolea prăpastia căută să scape cu orice preț, chiar prin fugă.</p>
<p>Zise înțepat:</p>
<p>— Doamnă, dați-mi voie să mă retrag, stau departe și v-am spus că n-am felinar cu mine.</p>
<p>— Nu, nu, n-ai să pleci Paule, trebuie să afli mai întâi cine sunt și ce doresc de la tine, acordă-mi pentru aceasta un ceas, două, cât va fi de trebuință spre a mă destăinui ție, suflete nobil, fără să bănuești așa ceva până în acest moment.</p>
<p>Fără voia lui, rămase pe colțul canapelei de venea în dreptul ușii și o examină cu privirea-i naivă, pe când Almeiuna printre lacrimi și suspine continua:</p>
<p>— E un an de când sufăr de dorul tău, Paule, te vedeam în fiecare zi, de două ori, trecând pe lângă fereastra mea, dar ce folos? Nu ți-am putut vorbi niciodată.</p>
<p>Ah! de mi-ar fi permis coranul sa ies în calea ta, să-mi dezvălui obrajii din închisoarea feregelei să-ți vorbesc!</p>
<p>Să surprinzi zâmbetul meu amoros — poate că ai fi ghicit cât de mult te ador.</p>
<p>Dar fie blestemată religia lui Mahomed care a hotărât soarta femeilor musulmane: în feregea ascunse, în casă zidită ca de vii, sclavele unor oameni fără simț veșnic poftitor și niciodată iubitori.</p>
<p>Și această femeie în vârstă de 20 ani vorbise din suferință, pentru care nu-i lipsise nici căldura, nici darul convingerii.</p>
<p>Însă ce raport aveau zbuciumările inimii sale cu calmul bietului Pandu, ferit până acum prin însăși natura lui de mrejele amorului?</p>
<p>Suferința ei având drept cauză amorul lui Paul, cel dintâi amor, negreșit luă proporții în fața slabului erou care tremură de acea frică copilărească ce cuprinde inima unui băiat când întârzie noaptea pe drum și știe că locuința-i e departe.</p>
<p>Acest motiv îl făcea să-i fie peste fire de a o înțelege, de aceea la toate destăinuirile ei dânsul repetă:</p>
<p>— În fine, doamnă, să-mi dați voie să mă retrag, căci am întârziat și apoi ce pot face eu la toate câte mi le-ați spus?</p>
<p>— Să rămâi să iei masa cu mine și să nu te îngrijești de felinar. Voi pune la dispoziția ta pe credinciosul meu Hasan care te va conduce până acasă; aici să știi că ești în cea mai mare siguranță și dacă voiești să rămâi pentru totdeauna, niciun fir din părul tău bălan nu se va clinti până va trăi Almeiuna.</p>
<p>— Nu, doamnă, am datorii acasă, mama și soră-mea ar înnebuni de groază, văzând că noaptea înaintează și eu nu mai sosesc.</p>
          <trailer>(Va urma)</trailer>
          <trailer>Petru Vulcan</trailer>
       </div>
    </div>
    <div type="part" n="3">
       <head>Almeiuna (Roman din orient)</head>
       <milestone unit="(Urmare)"/>
       <div type="section" n="1">
<p>Ce ați putea face dumneavoastră, să fiți în locul meu? Petrecându-i o mână prin părul lui, iar cu cealaltă mângâindu-l de bărbie,răspunse:</p>
<p>— Iți dau dreptate, Paule, dar nu-i frumos să respingi în așa mod iubirea unei ființe ce te adoră.</p>
<p>Iisus al vostru învață pe credincioșii săi să iubească omenirea, căci iubind-o devin demni de martirul său. O, da, cunosc din cărți tot ce a propovăduit Mântuitorul vostru și eu însămi i-am închinat demult sufletul Lui.</p>
<p>Fac parte din haremul lui Rifat Pașa, un octogenar care foarte des își aduce aminte de păsărica-i din colivie. El se mândrește că sunt favorita lui cu prețul disprețului ce-l nutresc pentru dânsul și întreg ahotmanul.</p>
<p>E galant de altmintelea cu femeile din haremul său și ține atâtea câți peri albi are în barba sa cea rară. — O glumă nesărată a ursitei.</p>
<p>Dar dacă așa ne e legea, în schimb, unele femei avem legea iubirii noastre căreia ne supunem și numai acestei legi sacrificăm totul: avere, rang, religie cu capul ei Mahomed.</p>
<p>Pandu începu să vadă mai clar ca adineauri și să-și dea mai bine seama de situație. Să ia cina cu dânsa, să rămână aici peste noapte lângă o cadână de la care aflase în câteva momente atâtea lucruri, câte nu le putuse află în timpul celor 17 ani câți îi număra.</p>
<p>Dar numai ideea că el e creștin și ea musulmană, îl zgudui atât de tare încât într-o clipă îi defilară prin minte toate predicile morale din orele de clasă ale părintelui Favezial și parcă toate canoanele bisericești stau gata să-l osândească în iad.</p>
<p>De cu mic, fiind o fire potolită, cu o constituție delicată, simțul religios găsise un teren favorabil în persoana sa: responsabilitatea fiecărui fapt era pentru el motivul hotărâtor de a face sau nu, cutare lucru.</p>
<p>Fiecare, după cum sunt faptele, se va recompensa sau se va pedepsi”, această maximă joacă un rol atât de hotărâtor în viața unora, încât la orice pas al vieții lor se gândesc și la consecințe.</p>
<p>Și Pandu era productul mediului social al românilor de la Pind.</p>
<p>— Mă duc, doamnă, zise el tremurând.</p>
<p>— Te duci, Paule, însă nu uita că mă lași în suferință. Cel puțin îndură-te și zi-mi pe nume.</p>
<p>El se închină roșind și neîndrăznind să-i pronunțe numele. — Făcu un pas de retragere și zise timid:</p>
<p>— De n-ar fi fost așa târziu, credeți-mă că aș mai fi stat, dar cum vedeți s-a întunecat deja pe afară.</p>
<p>Și ieși din salon în vârful degetelor, iar Almeiuna se uita lung la el cu o privire plină de amor, amestecată cu un fel de mânie ciudată.</p>
<p>Inima ei bătuse în câteva clipe cu așa repeziciune încât crezu că-i va despica pieptul, fața ei deveni portocalie și nu știa pentru moment ce să facă și cum să decidă: să-l iubească sau să-l urască, și prin urmare să se răzbune.</p>
<p>— Dar pentru ce să-mi răzbun — își zise. El nu m-a trădat, nu m-a insultat, nu mi-a făcut niciun rău— Nu, nu, nu-l pot urî, căci îl iubesc, da, îl iubesc — Iubire pe care o simt aici în pieptul meu.</p>
<p>Nu-și putu stăpâni plânsul când îl văzu pe Paul la felinarul din dreptul porților, depărtându-se în întunericul străzii tăcute.</p>
<p>În mintea ei și-l asemăna acum cu toți heruvimii. Ea era convinsă că tinerețea rasei sale e brutală și incultă, și inima ei sta să-i sfărâme pieptul de dorul lui, simțea pentru Paul amorul cel mai ideal, și, știind că la osmanlii, baza familiei e poligamia, se cutremură la gândul că și ea e o fiică a Islamismului.</p>
<p>De aceea începu să urască din seara aceea tot ce e mahomedan și chiar pe sine însăși s-ar fi condamnat la o eternă nimicire, dacă nu s-ar fi judecat și n-ar fi constatat că e înzestrată cu sentimente pure, cu calități sufletești înalte.</p>
<p>Într-o asemenea stare sufletească găsindu-se, justifică teama lui Paul de a se apropia de dânsa.</p>
<p>Își mai zise: Paul e mai tânăr ca mine și poate că iubirea lui se află în prima fază a dezvoltării sale.</p>
<p>Sfiiciunea lui, dorința lui de a se vedea cât mai curând scăpat de mine, își au soluția în mediul social, în curăția moravurilor creștinilor și în educația ce ei o dau odraslelor lor.</p>
<p>O, știu bine că religia mă va ține veșnic la distanță de el. Da — și eu sunt mahomedană- o, n-aș mai fi! -</p>
<p>Dar de ce n-aș deveni și eu creștină?</p>
<p>De ce n-aș face parte dintr-o societate civilizată și cu moravuri alese ?</p>
<p>După ce reflecta la toate aceste, chemă pe Hasan.</p>
<p>Negrul apăru în salon, respectuos și veșnic supus.</p>
<p>— Ce a spus Paul, Hasane, când a plecat?</p>
<p>— A spus că se teme să nu i se întâmple ceva, căci până la el acasă e departe și n-are felinar.</p>
<p>— Cum? nu i-ai dat felinar? întreba Almeiuna înfiorată.</p>
<p>— Dacă nu mi-ați poruncit, îngână negrul.</p>
<p>— Te credeam mai deștept, Hasane; se putea să-l lași să plece așa? Nu știi ce aspre sunt legile administrative cu desele tâlharii ce se comit în orașul nostru?</p>
<p>Aprinde lumânarea felinarului și aleargă Hasane, aleargă, poate că-l vei ajunge, poate că nu l-a întâlnit patrula; poate ca n-a ieșit încă din strada „Malic-Bey“, de-l vei ajunge dă-i felinaru, spune-i că eu îl trimit și condu-l până acasă; — iar de cumva nu-l vei întâlni, să te abați pe la „Ali-baba“ (poliție), sa-l eliberezi cu orice preț, m-ai înțeles? Dă fuga și să te întorci cât mai curând, să-mi aduci veste ce ai făcut.</p>
<p>Negrul ieși din salon, făcând o temenea obișnuită, apoi zise scurt: pechi Efendim pechi.</p>
<p>Aprinse felinarul și ieși după Pandu.</p>
<p>— Ce imprudență neiertată, își zise Almeiuna rămânând singură.</p>
<p>Vai! cum m-am pierdut atât de ușor, să-l rețin o oră și mai bine, să înnopteze și să nu-mi dea în gând să-i dau un felinar.</p>
<p>Dar dacă l-o fi luat patrula la poliție?</p>
<p>Se simți grozav de abătută.</p>
<p>Paul îi stapânea întreaga ființă.</p>
<p>Și cu atât mai mult dragostea lui o exaltase, cu cât era convinsă de curăția întregii sale persoane de care nu se alăturase încă până aici nicio altă femeie.</p>
<p>Acest tânăr într-adevăr începu să-i răsară în minte ca un fiu de prinț din poveștile arabe.</p>
</div>
<div type="section" n="2">
<head>II</head>
<p>Pandu coborâse scara cu băgare de seamă și cu teamă de copil care-l făcea să-și piardă cumpătul la fiecare moment.</p>
<p>Hasan îi ieși înainte cu ghetele lustruite.</p>
<p>Pandu scoase un iuzluc să-i mulțumească, la vederea căruia ochii negrului scânteiară.</p>
<p>Hasan primi banul în podul palmei zâmbind și-i mulțumi călduros: Alah bin berechet versau, apoi îi deschise porțile și Pandu se depărta prin strada întunecoasă.</p>
<p>Era o seară de octombrie. Pături de ceață înfășurau orașul monoton.</p>
<p>Nu se puteau distinge formele decât prin apropierea felinarelor — încolo întuneric.</p>
<p>Pandu pășea mărunt și cu băgare de seamă să nu producă vreun zgomot; cu ochi cercetători examina și în dreapta și în stânga; se temea de înșiși pașii săi.</p>
<p>Ieșise din strada Malik Bey și acum înainta pe malul drept al Dragorului ale cărui unde crețe se izbeau necontenit de chei. Aproape de podul de piatră se înălța seraiul, pe frontispiciul căruia lucea semiluna aurie.</p>
<p>În dreptul seraiului ardeau mai multe felinare.</p>
<p>Pandu înainta ca și cum în sufletul lui ar fi domnit o liniște senină, cu toate acestea tremura de groaza patrulei; știa ce-i poate aștepta dacă s-ar fi întâmplat să fie văzut, știa că poate fi lovit, chinuit și închis ca un făcător de rele.</p>
<p>Totuși înainta pe podul de piatră; mai avea încă piața fructelor și ar fi dat în strada mare care conducea spre Eximerar la locuința sa.</p>
<p>Dar în momentul acela auzi niște pași în urma lui, apoi un zăngănit de arme și în cele din urmă niște voci sălbatice: „stai!“</p>
<p>Pandu încremeni pe loc. Un nizam mai tânăr îl înșfăcă de ceafă.</p>
<p>— A... bir ghiaur...zise el satisfăcut că e ghiaur.</p>
   <trailer>(Va urma)</trailer>
   <trailer>Petru Vulcan</trailer>
</div>
    </div>
    <div type="part" n="4">
       <head>Almeiuna (Roman din orient)</head>
       <milestone unit="(Urmare)"/>
       <div type="section" n="2">
<p>Cine ești tu, ghiaure? îngâna nizamul zguduindu-l, iar ceilalți, în număr de 12, făcură un cerc în jurul lui și-l măsurară cu o curiozitate sălbatică și scrâșnind din dinți. — Din ochii tuturor scăpărau scântei.</p>
<p>— Ce cauți noaptea pe stradă fără felinar? îl întrebară deodată toți.</p>
<p>Pandu era aproape paralizat; ar fi vrut să răspundă ceva, dar nu putea, ci mai mult îngână:</p>
<p>— Sunt profesorul copilului Bimbașei— și am întârziat— mi s-a întâmplat, m-a oprit.</p>
<p>— La „Ali baba” cu el, răcniră vreo câțiva îmbrâncindu-l înainte cu patul puștii.</p>
<p>Acolo să-și dea seama în fața biciului.</p>
<p>Dar când să-l pornească, cineva cu un felinar în mână, grăbea la locul unde se petreceau acestea.</p>
<p>Era Hasan. Oamenii poliției, la vederea unui om de religia lor, își schimbară modul de purtare. Hasan trecu în mijlocul lor.</p>
<p>— Domnul, zise el, e omul meu; suntem amândoi părtași al aceluiași felinar.</p>
<p>Nizamii i se închinară. Hasan era cunoscut de omul lui Rifat Pașa.</p>
<p>Pandu se deștepta din piroteală după ce se depărta de patrulă, fiind urmat de Hasan.</p>
<p>— Tu ești, Hasane? Cum se face că te găsești pe urmele mele?</p>
<p>— Benam Efendim m-a trimis cu felinar, să te conduc până acasă și m-a certat că te-am lăsat să pleci fără să-ți dau felinar.</p>
<p>— Îți mulțumesc Hasane pentru osteneala ce ai luat-o și recunoștința mea stăpânei tale.</p>
<p>Între acestea Pandu și Hasan trecuseră piața fructelor, se îndreptară spre catedrala Sf Dumitru și de aici nu mai aveau mult până acasă.</p>
<p>Pandu ruga pe Hasan să se întoarcă, dar acesta insista să-l conducă până la poartă, căci așa îi poruncise Almeiuna.</p>
<p>Ajunseră amândoi până la poarta locuinței.</p>
<p>Pandu bătu, iar Hasan se depărta luându-și noapte bună mai mult în șoaptă.</p>
<p>Mama și sora lui Pandu deveniseră foarte mult neliniștite, din cauza întârzierii lui neobișnuite, de aceea cu ochii pândeau mereu spre poartă.</p>
<p>Fani auzind bătaia la fereastră, alergă tremurând să-i deschidă.</p>
<p>— Acum se vine!— Mama și eu am tremurat ca varga după tine— Unde ai rătăcit fără felinar până pe vremea asta? Ceasul a bătut 6 (a la turca) 12 miez de noapte. Frumos îți stă să ne lași să suferim atâta?</p>
<p>Pandu tăcu un moment, apoi urmă:</p>
<p>— Nu s-a întâmplat niciun rău, Fani, n-avea grijă. — Hai să liniștim și pe mama și se îndrumară amândoi în casă, unde fu întâmpinat de aceleași reproșuri — însă tonul mamei era blajin și iertător, pe când al Fanei mustrător.</p>
<p>El se hotărâse să nu spună nimic, de aceea ele căutau să ghicească ce i s-a întâmplat, examinându-l cu atenție de sus în jos.</p>
<p>Figura lui obosită însă îl trădă că avusese câteva ceasuri de zbuciumare.</p>
<p>— Trebuie să ai ceva, de ești așa schimbat la față, reluă Maria îngrijorată.</p>
<p>N-am nimic, dragă mamă, sunt obosit și atâta totul. — Mie nu mi-e foame de aceea mă duc să mă culc. — Somn ușor!</p>
<p>Pandu trecu în camera sa, urmat de privirile îngrijorate ale mamei și surorii sale care nu putură închide ochii toată noaptea.</p>
<p>Pandu se așeza în pat și încerca să adoarmă.</p>
<p>Închise pleoapele, însă somnul nu mai venea, ci gândul deveni mai activ ca oricând și începu a reconstitui scenele ce se perindase în fața lui cu câteva ore mai înainte: se vedea și acum suind scările în palatul Almeiunei, apoi simțea cum îi bate inima ca și cum ar fi fost în prezența ei, o auzea cum îi vorbește și cuvântul „te iubesc Paule” îi mângâiă auzul; apoi se gândea că ea e cadână și el e creștin și-l treceau fiorii; după câteva momente i se părea că aude la spatele lui Nizamii: „stai!” apoi cum unul îl înșfașcă, cum altul îl îmbrâncește cu patul puștii și cum voiesc să-l ducă la înfricoșata Ali baba; în fine, printre vocile lor sălbatice distingea glasul sonor și mântuitor al lui Hasan, vedea lumina felinarului licărind în întunericul nopții, se simțea scăpat de Hasan.</p>
<p>Toate acestea îi defilau prin minte, însă Almeiuna nu-i slăbea o clipă atenția. Și în zadar încerca să adoarmă, căci toată noaptea o petrecu în griji necunoscute.</p>
</div>
<div type="section" n="3">
<head>III</head>
<p>În ziua următoare, fiind sâmbăta morților, mama și fiica erau ocupate cu parastasul ce trebuia să-l facă la mormântul răposatului părinte a lui Sandu în amintirea celor 3 ani de când a murit.</p>
<p>În zori de zi femeile plecară la cimitir, iar Pandu rămase singur în toată casa, unde totul i se părea acum vrăjit. Candela icoanei ardea în firidă, aici mărindu-și lumina, aici micșorând-o.</p>
<p>Pandu își arunca privirile într-acolo cu sfiiciune unită cu sfințenie, apoi se închina.</p>
<p>În acel moment candela s-a stins — apoi icoana Maicii Domnului a trăsnit.</p>
<p>— De ce asta? se întreabă el.</p>
<p>Nu cumva e vreun semn rău?— Dar n-am greșit cu nimic în fața Domnului; dacă am fost în contact câteva momente cu o cadână, m-am ferit să cad în păcat.</p>
<p>Am postit, am mers regulat la biserică în toate duminicile și sărbătorile, am luat nafură, m-am miruit...</p>
<p>Pentru ce să fi trăsnit oare icoana?</p>
<p>Gândind la toate acestea, murmură: tatăl nostru care ești în ceruri etc.</p>
<p>Era între 8 și 9 a. m. și Pandu nu se sculase încă din pat.</p>
<p>Își aduse aminte că era sâmbăta morților, că mamă-sa și soră-sa sunt la cimitir; vru să se scoale, dar se simți slab și nu putu; își mai aruncă privirea la icoană și candela stinsă nu-i făcu bine.</p>
<p>Se gândea într-una că trăsnirea icoanei e semn rău și câte altele, dar deodată tresări.</p>
<p>Un tropot de cal și un huruit de roată din ce în ce mai distins se auzi prin ulicioara locuinței sale.</p>
<p>Tropotul cailor era candențat și cadența lor se opri în dreptul porții.</p>
<p>— Cine să fie? își zise Pandu ridicându-se din pat și privind prin geam spre poartă.</p>
<p>A .. e Hasan pe capră... dar in cupeu...uite că se dă cineva jos. Telegari și cupeu la poarta casei maicii lu Pandu — nu erau obișnuiți locuitorii mahalalei cu așa ceva.</p>
<p>Îndată ce cupeul se opri, într-adevăr o tânără doamnă sări pe trotuar; purtă costum european, era zveltă și ușurică ca o gazelă, avea ochii albaștri, pleoapele mari și dulci, sprâncenele și părul negru, talia subțire, statura potrivită și împlinită.</p>
<p>— Ce o fi căutând la noi străina asta — se întreabă Pandu.</p>
<p>Ea bătu încet și cu sfială.</p>
<p>El grăi cu tremurul în suflet:</p>
<p>— Poftiți! </p>
<p>Străina se opri un moment la pragul ușii întredeschise, apoi intră odată cu razele de lumină ale soarelui — ea însăși reflectând raze în toate unghiurile odăii.</p>
<p>— Almeiuna! exclamă surprins Pandu.</p>
<p>— O... nu-ți fie teamă, Paule! Am venit să-mi cer iertare pentru imprudența mea prin care te-am făcut să suferi atâta... știu tot ce ai pățit, mi-a spus-o Hasan.</p>
   <trailer>(Va urma)</trailer>
   <trailer>Petru Vulcan</trailer>
</div>
    </div>
    <div type="part" n="5">
       <head>Almeiuna (Roman din orient)</head>
       <milestone unit="(Urmare)"/>
       <div type="section" n="3">       
<p> Vă rog să mă scuzați, doamnă, că mă găsiți încă în pat; eram zbuciumat de aseară și m-am simțit cam rău încât n-am putut să mă scol până acum. Dar ce fel? V-ați schimbat așa repede portul încât mi-a fost cu neputință să vă recunosc de la distanță. </p>
<p>— Împreună cu portul, pe care de altminteri l-am adoptat demult, m-am hotărât să schimb și pe Mahomed pentru Iisus Hristos.</p>
<p>Pandu rămase uimit și zise:</p>
<p>— Ce vrei să zici, Almeiuna?</p>
<p>Ea băga de seamă că Pandu se apropie cu un pas de dânsa — de vreme ce-i pronunță pentru prima oară numele. Familiaritatea aceasta a lui o vrăjise.</p>
<p>— Voi să zic că de mâine încolo voi deveni a doua a ta soră. Ori poate nu-ți este cu drept dragă, Paule?! - N-ai vrea tu să ai încă o soră?</p>
<p>— Mai e vorbă că aș vrea?</p>
<p>— Dulcele meu frățior, cât a trebuit să suferi aseară din cauza mea — o cadână — care merita, firește, disprețul tău.</p>
<p>— Prea aspru te judeci, Almeiuna.</p>
<p>— O nu, dragă Paule, îmi închipuiesc cât a trebuit să sufere și ai tăi.</p>
<p>Pandu tresări. — Prezența Almeiunei pe care o dorise în timpul insomniei, vorba ei fermecătoare, elanul iubirii sale ce începuse să o simtă Paul — toate acestea îl făcuse să dea uitării lumea, pe mamă-sa și pe Fani, când urmau să se înapoieze acasă în tot cazul la timpul prânzului.</p>
<p>Dar cum Almeiuna îi aminti de ele, el se gândi: ce vor zice oare, văzând o tânără necunoscută la căpătâiul lui?</p>
<p>— Doamnă, schimba el tonul și cu oarecare răceală; de ce te-ai ostenit până la mine, de ce? Nu trebuia.</p>
<p>Almeiuna își apăsa mâinile pe inimă.</p>
<p>Cuvintele lui le înțelese așa de bine.</p>
<p>— Te temi de prezența mea față de mama și surioara d-tale. Rămâi liniștit, Paule; le voi arăta că interesul ce-l port pentru tine, mă aduce să te văd; le voi spune că sunt chiar de pe acum creștină, că întâmplarea a făcut aseară să te servesc cu felinar, și că am venit condusă de o iubire creștinească, să mă conving de nu ți s-a întâmplat vreun rău pe care să-l curm. Iată ce aș avea de spus ființelor care-mi sunt tot atât de scumpe ca și ție.</p>
<p>— Dar ar fi mai nimerit, dacă le-aș pregăti de mai înainte de amiciția și interesul d-tale — încheie Pandu cu delicatețe.</p>
<p>— Dorești așa, fie, mă duc, dar înainte de a pleca, trebuie să știi Paule, că de mâine încolo mă voi numi Magdalena — acea care a însoțit pe Iisus până la locul supliciului și a intervenit către sutaș să-i ofere corpul lui divin; am venit să te anunț că din momentul ce m-ai părăsit, m-am hotărât să primesc botezul.</p>
<p>Acum chiar vin de la sf. episcopie, unde mi-am formulat cererea, iar mâine voi fi trecută în rândurile credincioșilor lui Iisus,dar îmi promiți tu, Paule, că nu te vei mai feri de mine, cum ai făcut-o aseară? Că inima ta se va înduioșa de suferințele unei Mahomedane, care își schimbă religia pentru iubirea ta; și mâine vei iubi pe Magdalena.</p>
<p>Almeiuna plângea. Pandu nu-și putu reține nici el lacrimile.</p>
<p>— Dar tu de ce plângi, suflete drag? reluă Almeiuna ștergendu-i lacrimile cu batista ei.</p>
<p>— Mă tem de Dumnezeu, zise el suspinând.</p>
<p>— Dumnezeu veghează deasupra acelora care se iubesc.</p>
<p>-Paule, o...nu te gândi astfel! Iubirea sădită în inima noastră e însuși Dumnezeu, care trăiește în noi.</p>
<p>Nu te teme, dragul meu, încheia dânsa, apropiindu-se de el cu dragoste și netăzindu-i părul.</p>
<p>Pandu se înfiora.</p>
<p>Almeiuna se uită în ochii-i cu atâta dragoste încât el începu să simtă prin inimă ceva necunoscut lui până acum, o tremurare de nervi, apoi o dorință vagă care-l făcea să se alipească de Almeiuna precum un magnet e atras de alt magnet. Își uită și de biserică și de predicile morale ale părintelui Faverial; i se păru că acum în clipa aceasta se născuse și că simte altfel de cum a simțit până acum. Ar fi vrut să-i spună să se apropie mai mult de el; să-l sărute ; să-l strângă în brațe, să o strângă și el, dar nu se pricepea deloc ce trebuia să-i spună și se uita la ea cu ochi cercetători.</p>
<p>Almeiuna simțindu-i starea sufletească, întinse brațele pe umerii lui și îngâna dulce de tot:</p>
<p>—„ Paule, dragă, nu este așa că și tu mă iubești? În ochii tăi citesc eu ceea ce nu îndrăznești să-mi mărturisești.</p>
<p>El se roși ca trandafirul înflorit și plecă ochii în jos.</p>
<p>Almeiuna în tăcerea aceasta afirmativă își apropia buzele ei de gura lui.</p>
<p>Pandu își pierdu cumpătul.</p>
<p>Almeiuna îl săruta cu focul ce o mistuise un an întreg, se uita în ochii lui umezi și iar îl săruta.</p>
<p>Atunci privi și Pandu în ochii ei ucigători de frumoși și tocmai acum prindea el de veste ce străluciri au și fără să-și dea seama, îi acoperi de sărutări.</p>
<p>— Nu e niciun păcat, Almeiuna, ceea ce facem noi acum?</p>
<p>— Nu e, dragă, nu; de altfel, dacă n-ar exista în lume iubiri de felul aceleia care ne unește pe noi, totul ar trebui să sfârșească.</p>
<p>— Așa e, însă astăzi e ziua morților, Almeiuna.</p>
<p>— Iubirea noastră trebuie să le facă atât de mult bine...</p>
          <trailer>(Va urma)</trailer>
          <trailer>Petru Vulcan</trailer>
       </div>
    </div>
    <div type="part" n="6">
       <head>Almeiuna (Roman din orient)</head>
       <milestone unit="(Urmare)"/>
       <div type="section" n="3">
<p>Pandu începu să se reculeagă și după câteva momente zise:</p>
<p>— Să ne iubim, dar nimeni să nu ne știe.</p>
<p>— Da, ai dreptate, trebuie să plec, se poate întâmpla să sosească mama și surioara; ca o creștină doresc să le îmbrățișez și ele aș vrea să fie cele dintâi care să-mi zică: Magdalena.</p>
<p>Almeiuna întinse din nou brațele și-l atrase spre sânu-i voluptos.</p>
<p>— De mâine încolo voi părăsi palatul lui Rifat Pașa, unde nu mă voi mai întoarce; îți voi scrie prin Hasan, unde mă voi instala; până atunci pregătește pe mama și pe surioara de cunoștința noastră și de ce vei mai crede de cuviință.</p>
<p>Terminând, Almeiuna ieși repede în curte, sui în cupeu, salută cu zâmbetul pe buze pe Pandu și se așeză în fund.</p>
<p>Hasan făcu un semn din bici cailor care porniră în trapul lor candențat. Când cupeul ieși din ulicioară, Maria și Fani se apropiau de locuință.</p>
<p>Vecinele le arătară în grabă că o doamnă într-un cupeu elegant le-a vizitat — și le întrebară:</p>
<p>Cine era, ce căută, însă ele nu știură să răspundă nimic la întrebările lor. Mama și sora întrebând pe Pandu de cele ce auzise, acesta răspunse scurt: căuta nu știu pe cine și i-am dat lămuriri că nu locuiește aici.—</p>
<p>Despre Almeiuna și ce s-a petrecut în lipsa lor n-a pomenit nimic. Căuta însă cu tot înadinsul să rămână singur; dorea să nu mai vadă și să nu audă nimic, ca să-și poată prelungi în tihnă senzațiile simțite în apropierea Almeiunei. Liniștea și singurătatea îi conveneau de minune.</p>
<p>În mintea lui și-o reproducea clară, căci acum se convinsese cât e de frumoasă, ce ochi dulci avea ea, ce gură mică, ce însemnau acele gropițe în obraz când plângea sau zâmbea; acum ar fi dorit să nu se mai fi curmat acele clipe de adineauri, că tot mai dulce era atunci decât acum când și-o reproducea în pervazul minții.</p>
<p>Fixând privirile înt-un colț, își zise:</p>
<p>— A...da, se va boteza, va mai veni, o voi recomanda și o voi chema Magdalena.</p>
<p>Îi voi spune mamei ca e Magdalena care m-a scăpat într-o seară din mâna patrulei, dându-mi felinar și servitorul ei ce m-a condus până acasă; dar am tăcut, căci voiam să vă fac surprisă prin chiar vizita Magdalenei. Pe urmă? repetă el în firul gândurilor sale: amândoi ne vom iubi.</p>
</div>
<div type="section" n="4">
<head>IV</head>
<p>În palatul lui Rifat Pașa, singur Hasan se mai afla. Rifat Pașa era dus de o săptămână la Constantinopol în afaceri oficiale.</p>
<p>Negrul ședea pe pagrul porților celor mari de mai multă vreme gânditor. </p>
<p>Almeiuna îi spusese că va veni când soarele va fi scăpătat și că se va muta de aici sub cel mai desăvârșit mister.</p>
<p>Hasan era gânditor și trist ca un câine credincios care își pierde stăpânul.</p>
<p>La ce se gândea el? La patria lui cu negrele-i pustiuri poate?</p>
<p>Nu fusese niciodată trist în viața lui. Îi venea să plângă și nu putea, de aceea își frângea degetele de ciudă.</p>
<p>Negrul fusese vesel în toată viața lui și pururi a zâmbit printre dinții săi albi ca sideful.</p>
<p>Din pragul porților se uită pe sus cum niște cocori zburau în zare croncănind. Unde s-or fi ducând acele păsări în șir? își zise el și mintea-i zbură prin pustiurile Africii.</p>
<p>I se părea că vede Nilul albastru izbind-o la ture ale piramidei lui Cheops; apoi se făcea că vrea să atingă cu ochii înălțimea piramidei, care se pierdea în zarea albastră; călătorea cu gândul până la templul din Karnac; vedea sfinxul și i se părea că merge pe urma caravanelor de cămile, însoțind pe ai săi la vânătoare, că aude cornul dând alarmă și mintea lui străbatea cărările unei copilării sălbatice; atunci se desenă pe buza lui neagră acel zâmbet duios de dorul țării sale.</p>
<p>Și Hasan se pierduse în contemplare așchetică, până ce cocorii au dispărut în zare, ducând în pustiurile Nubiei dorul sfânt, dorul de țara lui Hasan. Și din ochii lui de foc scânteia o lacrimă arzătoare care s-a oprit printre gene și îi înmuia globii, fără să alunece pe negrii lui obraji.</p>
<p>Dar deodată tresări ca din vis, se scula în picioare și se pregăti de temenea, căci cineva se apropia de el.</p>
<p>— Să trăești mulți ani fericiți, stăpâne, zise el închinându-se înaintea aceluia pe care-l numise stăpân.</p>
<p>Noul sosit purta haine de general; pe pieptul lui străluceau mai multe decorații. Statura îi era înaltă; deși avea barba albă și rară în fire, totuși din ochii lui verzi și mici izvorau schântei.</p>
<p>Hasan se grăbi să-i ia de pe urmeri mantaua apoi stăpânul păși pragul porților grav și măreț.</p>
<p>— Ce face Almeiuna?</p>
<p>Negrul pangâni.</p>
<p>Rifat Pașa statu pe loc, lovi cu piciorul pământul, apoi strigă înspăimântător:</p>
<p>— Unde-i Almeiuna, ticălosule, sau te zdrobesc?</p>
<p>Negrul căzu în genunchi.</p>
<p>— Nu știu— nu știu— iartă-mă- va veni în curând, așa mi-a spus.</p>
<p>— Fiară ticăloasă! Astfel îți faci tu datoria?! Nu știai că răspunzi cu capul tău chiar de lipsa ei momentană? Unde s-a dus Almeiuna?</p>
<p>— Nu știu, Allah mi-e martor, nu știu, mă poți omorî chiar; răbdare însă, de voiești și Almeiuna va veni.</p>
<p>Pașa simți tot sângele său sudic revoltându-se prin vene; părea ca furia tinereței sale încearcă pentru cea din urmă oară să ajungă culmea ei; ar fi fost în stare să sfâșie pe negrul care sta ghemuit la picioarele sale, dar nu voia să-și verse sălbătăcia furiei sale decât asupra aceleia care-l înșelase, de aceea se stăpâni pentru un moment, dar furia lui creștea și sângele îi clocotea prin vene.</p>
<p>El să fie înșelat? El trădat de către o favorită? Almeiuna să-l înșele, cea lângă care și-a simțit tinerețea în floare? Pașa ar fi vrut să pună mâna pe stilet, să alerge prin tot orașul, prin lumea întreagă, să-l înfigă în pieptul trădătoarei. De ce nu m-a înșelat alta și tocmai Almeiuna, murmura printre buze. Apoi lui Hasan:</p>
<p>— De nu se va înapoia, vei răspunde cu capul tău fiară nubiană — și se depărta de negru cu scârbă suind scările în al doilea cat.</p>
<p>Hasan veni pe urma lui umil și sfiicios.</p>
<p>— Afară! nu te pot suferi aici, jos! răcni pașa.</p>
<p>Negrul coborî scările zdrobit de durere.</p>
<p>Rifat Pașa începu să se plimbe prin salon făcând niște pași mari și smulgându-și perii bărbii.</p>
<p>— O voi ucide ca pe o viperă care mă mușcă. Ah! cu cine mă poate trădă! L-aș pune în țeapă pe acel ticălos — Iar pe ea o voi strivi sub picioare.</p>
<p>Sună clopoțelul. Hasan fu repede sus.</p>
<p>— Cine a venit în lipsa mea?</p>
<p>— Nimeni, stăpâne.</p>
<p>— Dar de nu-mi vei spune adevărul?</p>
<p>— Să mă tai, stăpâne.</p>
<p>— Du-te spre serai și adu-mi-o pe Almeiuna de unde ai ști, de unde nu, să știi că te ucid.</p>
<p>Hasan dispăru, iar Rifat se mai plimbă nervos prin salon până ce obosi și luă un scaun de se așează în dreptul unei ferestre prin care se putea vedea lungul străzii Malekseiz.</p>
<p>Ultimele raze ale soarelui mai salutau pământul. Străzile Monastirului și mai cu seamă cele prin care locuiesc musulmanii, sunt veșnic tăcute și pustii. Eareori se aude huruitul unei trăsuri.</p>
<p>Pe stradă era liniște și niciun trecător nu se zărea.</p>
<p>Pașa își ținti privirile de-a lungul străzii, prin geamul ferestrei celei prinse cu grătar. În depărtare auzi ceva care se apropia din ce în ce, până când distinse că o trăsura se opri în dreptul porții palatului și dintr-însa se dete jos o doamnă înveșmântată în costum european.</p>
<p>Hasan nu era aici să o avizeze că Rifat Pașa era sus.</p>
<p>Dânsa păși pragul porții, încredințată că numai Hasan poate să fie și altul nimeni.</p>
<p>Sui zveltă scările apoi deschise ușa salonului. Așa... tu ești! Ce fel, nu te mai comformezi ordinului religiei lui Mamomed?! Ți-ai lepădat feregeaua?</p>
<p>Almeiuna, căci ea era, la vederea lui făcu un pas înapoi, îi aruncă o privire plină de dispreț, apoi urmă:</p>
<p>— Nu mă tem decât de Dumnezeul creștinilor: numai el mă poate pedepsi.</p>
<p>— Ce fel îndrăznești să mă înșeli, nemernico?</p>
<p>— Te-ai înșelat singur, Pașă, eu mi-am făcut dreptatea; amurgul nu se poate întâlni cu răsăritul; acest adevăr, sper să-l înțelegi și dumneata.</p>
<p>— Ce vorbești tu, nenorocito? striga Rifat Pașa, nebun de turbare.</p>
<p>— Nu-ți vorbesc decât adevărul. Astăzi am părăsit religia lui Mahomed și împreună cu ea tot alcotmanul Pașăm.</p>
<p>Voiesc să trăiesc într-un bordei pustiu și sărac, însă să fac parte din societatea unor oameni civilizați și cu moravuri blânde și alese, căci moravurile voastre sunt sălbatice și nelegiuite.</p>
<p>— A! nelegluito, răcni Rifat, năpustindu-se cu stiletul asupra ei.</p>
<p>— Nu mi-e frică, mai bine prefer moartea decât zidită de vie și sclava pasiunilor voastre.</p>
<p>Furiosul pașă ridica stiletul și cu o repeziciune uimitoare făcu să dispară fieru-i lucitor sub talia care apăra pieptul tinerei femei.</p>
<p>— Moarte ție trădătoare și nelegiuită!, exclamă el fulgerând din salon afară.</p>
<p>— Ah!, suspină Almeiuna, se rostogoli pe covor și îngână: Paule... Hasane...</p>
<p>Rifat Pașa se pierdu prin aleea pomilor fructiferi, iar Hasan care tocmai atunci sosise și auzise de jos țipătul Almeiunei, sui cu repeziciune la locul crimei.</p>
<p>La vederea Almeiunei rostogolite pe jos, începu să-și smulgă perii cei creți și să-și tragă pumni în piept; se apropie de frumosul ei cap și observă că din când în când mai clipea din gene.</p>
<p>Deschise pentru cea din urmă oară ochii ei mari și frumoși, se uită lung la Hasan și pronunță strâns de tot: Spune lui Paul că am murit pentru el— iubirea lui - m-a nimicit...Îngrijește-te— Hasane, să fiu înmormântată la cimitirul creștin...la Dovlegie...roagă pe Paul...să...vie acolo să mă vadă...</p>
<p>Apoi pleopele dulci i se închiseră și ea tăcu pentru toți vecii.</p>
</div>
<div type="section" n="5">
<head>V</head>
<p>În cimitirul Dovlegie, cimitir al creștinilor cu dare de mână, unde cucii și pupăzele pentru întâia oară își fac adoriția, unde privighetorile doinesc noaptea întreagă cântece de jale, unde Dragolu izbindu-se necontenit de zidul înalt al cimitirului, povestește legenda morților martiri, vine un tânăr în toate serile de se așează pe piatra unui mormânt și după ce pune un mănuchi de flori în ferestruia mormântului își șterge lacrimile cu batista, scoate un carnet și scrie mereu, scrie.</p>
<p>Ce o fi scriind?</p>
<p>Groparii de câte ori îl văd, se vestesc între ei:</p>
<p>— Vine Pandu la mormântul Almeiunei.</p>
</div>
</div>
</body>
 </text>
</TEI>
