<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Biciul lui Dumnezeu. Roman istoric din viața lui Vlad Țepeș (1460–1472): ediție POPLITE </title>
            <author>Baronzi, Maria G.</author>
            <respStmt>
               <resp>codare POPLITE</resp>
               <name>Lucreția Pascariu</name></respStmt>   
            <respStmt>
               <resp>corectură manuală</resp>
               <name>Alexandra Ruscanu</name>
            </respStmt>
            <respStmt>
               <resp>verificare corectură manuală</resp>
               <name>Alexandra Olteanu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781442"></ref>
         </publicationStmt>
         <sourceDesc>
            <bibl>
               <author>Baronzi, Maria G.</author>
               <title>Biciul lui Dumnezeu. Roman istoric din viața lui Vlad Țepeș (1460–1472)</title>
               <pubPlace>București</pubPlace>
              <publisher>EDIT. ȘI PROPREITATEA TIPO LITOGR. DOR. P. CUCU.</publisher>
               <date>1833</date>
               <decoNote type="ilustratii" subtype="no"/>
               <dim unit="char" type="mare"/>
               <extent>
                  <measure unit="word">44819</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non deafini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului în intervalul de 10 ani după prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul în forma completa.</p>
         </projectDesc>
      </encodingDesc>
   </teiHeader>
 <text>
    <front>
       <p>BICIUL LUI DUMNEZEU</p>
       <p>ROMAN ISTORIC</p>
       <p>DIN VIAȚA LUI</p>
       <p>VLAD-TEPEȘ</p>
       <p>DE</p>
       <p>G. BARONZI</p>
       <p>AUTOR A MAI MULTOR ROMANE ORIGINALE</p>
       <p>(1460-1472)</p>
       <p>BUCURESCI</p>
       <p>EDIT. ȘI PROPREITATEA TIPO LITOGR. DOR. P. CUCU.</p>
       <p>1883</p>
    </front>
  <body>
   <p>BICIUL LUI DUMNEZEU</p>
   <p>ROMAN ISTORIC</p>
   <p>DIN VIAȚA LUI VLAD ȚEPEȘ</p>
   <div type="chapter" n="1">
   <p>CAP. I.</p>
   <p>NECUNOSCUTA.</p>
   <p>In curtea bisericei Stelea din Tîrgoviște venea o mulțime de curioși să se grămădească împrejurul unei groape de curând săpate. Bărbați de toate treptele, femei și copii soseau pretutindine și inghesueala lor împedica comunicarea sțradelor care conduceau la sus-zisa biserică. Nimeni nu scia la ce veniseră acolo și ce voiau să vază. Cu toate acestea toți erau atrași de o curiositate neînvinsă ca să afle cine era acela pentru care se pregătise groapa din ordinul Domnitorului. Lucrul li se părea și mai de mirare, pentru că nu s-auzise nici un sunet de clopot care să însciințeze moartea cuiva, de și mai mulți preoți așteptau în ușa bisericei, îmbrăcați în hainele oficiului bisericesc, ca să îmormântoie pe acela ce era să li se trimită.</p>
   <p>Trecuse poate o oră de așteptare, în care mai mulți -și făceau diferite întrebări asupra curioasei ceremonii funebre ce se pregătea, dar toate întrebările lor remăseseră fără răspunsuri îndestulătoare din partea celor întrebați.</p>
   <p>De o dată se simți o mișcare prin lumea adunată acolo, care ca un singur om, ca o singură voință și cu aceeași îmboldire și întoarse iute capul ca să vază ce se întîmpla la spatele lor.</p>
   <p>Ceea ce văzură ei i umplu pe toți de o spaimă nespusă și i copriuse cu nisce fiori reci cade moarte.</p>
   <p>Iată ce era.</p>
   <p>Pe poarta bisericei se văzu intrând o ceată de ostași armați, aducând în mijlocul lor un tânăr ce părea destul de frumos. Acest nefericit nu purta altă haină de cât o cămașe lungă și era cu capul desvelit și cu picioarele goale. Spre culmea mirării celor ce putură să-l vază, el era, orb! Un preot sta lângă dânsul purtându-l de mână. După dânsul urma un călău cu o secure lată așezată pe umărul său.</p>
   <p>El se apropiă de groapa ce fusese săpată pentru dânsul și îngenuchiă după cum i se zisese.</p>
   <p>Ostașii îl Împresurară din toate părțile formând un cerc împrejurul său. Preoții cântară rugăciunile morților. Călăul -și ridică securea și când ea se lăsă în jos, capul nefericitului căzu în pulberea plină de sângele său. Săpătorii luară corpul și -l depuseră în mormânt. In acelaș minut un sgomot mare se auzi la o mică distanță de ei. Un țipet de femeă atrase toate privirile spre partea unde se vedea lupta acelei nefericite fete, care îmbrâncea lumea cu coatele ei disperate și voia cu or ce preț să-și facă loc ca să răsbeacă prin acea mulțime îndesată de popor și de ostași ca s-ajungă până la locul unde fusese ucis acela pe care venise să-l vază.</p>
   <p>Lumea începu să se retragă tremurând de spaima celor ce văzuse, și în câte-va minute curtea bisericei rămase pustia; toți plecară cu aceiași pripire cu care veniseră mai nainte.</p>
   <p>Numai o femeă remase după plecarea tutulor. Era acea care venise să vază pe cel îmormântat pentru care întrebuințase toate puterile, toate rugămintele, toate mizloacele ei ca să-l apuce în viață, dar nu reușise.</p>
   <p>Ea păi ea o fată ca de două-zeci de ani; blonda, cu doi ochi albaștri, cu părul galben, de o frumusețe rară și d-o albețe pe care costumul ei de doliu î1 făcea să reăsă cu mai multă strălucire, atunci când -și depărtă vălul cel negru de pe ochi, și căzu cu facia d-asupra mormântului aceluia ce seamăna a fi așa de scump inimei sale.</p>
   <p>Am zis că n-a rămas nimeni în curtea bisericei unde s-a petrecut săugeroasa scenă ce ne cercarăm a o descrie. Cu toate acestea, doi inși, tineri amândoi și dintr-o clasă înaltă, pe cât se putea înțelege după portul și după apucăturele lor, veniseră cu pași luceți, ca și cum sar fi temut să nu facă sgomot umblând pe strade și vorbind, sau mai bine șoptind între ei, ferindu-și cuvintele de ori ce urechiă care le ar fi auzit și abia strecurându-se pe lângă zidurile bisericei în curtea căria se îndreptau.</p>
   <p>Fuseseră ei atrași de frumusețea cea mare a fetei ce o văzuseră cu câte-va minute mai nainte viind acolo, sau erau frați cu dânsa și veneau s-o apere de vr-o întîmplare tristă de care ar fi fost amenințată! Nu se scia nimic, mai ales că acum înoptase de tot și întunericul nu lăsa să se vază bine în ce loc s-ascunseră ei, ca să pândească fără îndoeală mișcările acelei copile.</p>
   <p>Mai mult de o jumătate oră trecu de când amândoi acești tineri veniseră să priveghese pe fată, și mai mult de doă de când aceasta zăcea pe mormântul cel cald încă de scumpul obiect depus într-ânsul, când ochii copilei înălțându-se la cer întîmpinară luna care resărea mândră și luminoasă peste dealurile ce se înălțau dincolo de Ialomița. Atunci ea depuse încă o sărutare între doă lungi lacreme d-asupra prețiosului mormânt, și sculându-se repede eși cu o ast-fel de iuțeală din curtea bisericei, în cât cei doi juni cari o văzuseră fugind d-acolo și o urmăriseră și ei în fuga mare până dincolo de rîu unde ca dispăruse peste dealurile păduroase, fuseseră nevoiți a se lăsă astă-dată de cercarea lor d-a o ajunge.</p>
   <p>Rupți de osteneală și abia trăgându-și sufletul dup-această turbată fugă ce o făcuseră, ei se opriră înaintea porții unei case mari ce se afla în interiorul orașului și care era ocolită de ziduri înalte de jur împrejur.</p>
   <p>— Aci cată să ne despărțim, Radule, zise unul din ei întinzând mâna celui-alt spre semn de adio.</p>
   <p>— Da, e și târziu, răspunse acela căruia fuseseră adresate cuvintele de mai sus, cu toate acestea nu-mi vine, Ștefane, să te las, înainte de a-mi spune cine e femea pentru care m-ai făcut s-alerg ca un nebun după dânsa, fără ca să am cel mai mic interes afară de acela de a te îndatora pe tine.</p>
   <p>— Nu mă întreba nimic, acum, scumpul meu văr; nu pot să-ți spun nimic încă. Află numai atâta că daca esete acea pentru care am mii de prepusuri...</p>
   <p>— Atunci...</p>
   <p>— Atunci ea va fi a mea, sau eu vou fi în locul aceluia pe mormântul căruia o văzurăm plîngând.</p>
   <p>— E grozav ceea ce zici tu! Dar atunci e o ființă, pe care a trimis-o iadul pentru ca să te pearză.</p>
   <p>— Oh! nu; junețea, ei, frumusețea ei cea mare te-ar face mai ușor să crezi că este trimisă din cer, nu pentru ca să mă pedepsească, ci pentru ea... Dar nu mă face să vorbesc mai mult; cea ce ai văzut astă zi cu ochii e destul ca să te convingă despre cea ce gura mea se teme să vorbească.</p>
   <p>— Cine poate fi ea, pe care astă zi pentru ântâia oară am văzut-o și pe care mor de nerăbdare s-o cunosc! zise Radu făr- a lua aminte la cele ce i spusese vărul său.</p>
   <p>— Daca vrei, vino măine seara la mine. Ne vom duce eară unde am întîlnit-o astă-zi și daca va fi acolo, să ne silim să nu ne scape din mănă până ne vom încredința daca este acea pe care o caut de mai bine de un an de când sufer de nevederea ei.</p>
   <p>— Mâine seară să m-aștepți negreșit.</p>
   <p>Și Radu se depărtă cu pași repezi spre locuința sa.</p>
   <p>Ștefan atunci bătu la poarta care era încuiată, și după mai multe bătăi repetite, veni portarul să-i deschiză.</p>
   </div>
   <div type="chapter" n="2">
   <p>CAP. II.</p>
   <p>O ADUNARE DE NEMULȚUMIȚI.</p>
   <p>Pe când cei doi tineri se depărtau unul de altul spre a se duce fie-care la locuința sa; într-o casă depărtată de oraș, care se afla pe cel-alt mal al rîului, mai mulți boeri fuseseră invitați de proprietarul acelei case a ținea o adunare în care să desbată între dânșii despre înaltele interese ale țărei.</p>
   <p>Această casă aparținea lui Alexandru Guster.</p>
   <p>Persoana ce o numirăm era unul din oposanții dinastiei domnitoare, precum erau și toți aceia ce se aflau întruniți la dânsul.</p>
   <p>In epoca pe care o descriem, se aflau doă partide mari în țeară, partide avute și influinte, atât prin posițiunea lor socială căt și prin numărul membrilor din cari familiele lor erau compuse.</p>
   <p>Acestea erau familiele Draculescilor și Dănescilor.</p>
   <p>Din aceste doă case desbinate printr-o ură neîmpăcată eșeau Domnitorii țărei; și când una venea la putere, ântâia sa grije era de a surpa pe toți aceea cari țineau de casa adversară.</p>
   <p>Vlad Țepeș fusese din familia Drăculescilor, și boerii acum adunați la capul partidei oposante țineau de a Dănescilor.</p>
   <p>Nici o dată zidurile casei lui Guster, cari resumaseră adesea de musică și veseliă, nu erau ca astă-dată echoul unor desbateri serioase, unor cuvinte înfiorătoare pentru urechile cele nedeprinse ale unora din auditorii lor.</p>
   <p>Scena cea spăimăntătoare ce se desfășurase cu căte-va ore înainte în ochii lor fusese puntul de plecare al convorbirii lor. Un Dănesc care fusese ucis cu atâta cruzime de un Drăculesc abia venit la putere, și mai ales un biet nef-ricit care se aflase orbit de Unguri spre a nu ajunge la tronul domniei, întărîtase așa de mult pe partisanii oposițiunii, încât chiar în seara în care urmase acea nelegiuită faptă, ei se grăbiră a se aduna și a lua o otărîre în contra tiraniei care începea s-apese asupra celor ce nu țineau de noua casă domnitoare.</p>
   <p>Și drept judecând, care era greșeaa ucisului orb? acea de a fi un Dănesc?</p>
   <p>— Daca a început asfel, acest om are să stingă pe toți aceia cari țin de casa Dănescilor, într-un-cuvânt pe toți noi cari ne aflăm aci adunați, zicea Guster. Și daca vom întârzia de a lua măsurele cuvenite, numărul nostru se va împucina, și măine când ne vom deschide ochii mai bine și vom voi să facem ce-va, nu vom avea cu cine.</p>
   <p>— Să batem ferul cât e cald, zise vornicul Stefănuță care se afla în față; dar ce e de făcut? de unde s-o începem ca s-o nemerim mai bine și să n-o scrintim de la început?</p>
   <p>— Părerea mea este, răspunse Guster, s-o luăm pe calea dreptății; ni se calcă legile țărei; un om e omorît făr- a fi judecat mai -nainte, e o învederată călcare de lege. Să cerem dară mai ântâiu de toate ca nici una din legile țărei să nu fiă călcată, și daca nu vom fi ascultați atunci...</p>
   <p>— Atunci?... întrebă vistierul Pătrașcu.</p>
   <p>— Ei bine, atunci nu rămâne de cât să-l lăsăm se ne sfărame pe toți, daca noi nu vom fi în stare să-l sfărâmăm pe dânsul.</p>
   <p>— Să cercăm întâiul mijloc, fu părerea vistierului, ș-apoi vom vedea.</p>
   <p>Lucrurile rămaseră aci. Vom vedea mai târziu ce efect avu otărîrea la care se opriseră cei nemulțumiți de chipul cu care -și începuse domnia Vlad Țepeș.</p>
   </div>
   <div type="chapter" n="3">
   <p>CAP. III.</p>
   <p>O PAGINĂ DIN TRECUT.</p>
   <p>A doa seară Stefan și Radu, după cuvântul ce -și deteră în ajun, se duseră din nou și se ascunseră în curtea bisericei Stelea, așteptând venirea aceleia pe care cel d-ântâiu ținea așa de mult s-o cunoască.</p>
   <p>Să-i lăsăm dară s-ascepte și de o cam dată să spunem în treacăt cine era Stefan și pentru ce stăruia el așa mult să sciă cine era femea sau copila care îl interesa așa de mult.</p>
   <p>Stefan dară era fiul unui boer fruntaș care în timpul lui Dracul, tatăl lui Vlad, fusese unul din miniștrii lei, și cel mai favorit al său. Nefericitul său părinte, Serban Rovinar, ne mai putând trăi în pace după moartea suveranului său care fusese ucis de Dan III, se trăsese din Tîrgoviște la o moșiă a sa. Dar goana noului Domnitor descoperind locul său de retragere trimise o seamă de ostași, să-l prindă și să-i taiă capul chiar în locuința sa. Serban aflând sosirea ostașilor lui Dan, zise oamenilor săi să închiză porțile și să nu-i lase să intre, ear el luă copilul său, care era băiat de vr-o opt-spre-zece ani, eși pe o portiță din dos și apucă câmpii. Ostașii sfărămară poarta și negăsind pe cel ce căutau, prădară tot avutul lui Serban și dând foc caselor lui, se întoarseră înapoi. Serban fugind peste câmpi cu fiul său Stefan, înoptă la poarta unui proprietar, pe care nu-l cunoscea, dar care făcându-i-se milă de dânsul, i dete ospitalitatea sub acoperemântul său.</p>
   <p>Ospele lui Serban trăia de mult timp la moșia sa. El avea o soțiă și o fată, ca de opt-spre-zece ani, pe care o avea lèngă dânsul. Fata era una din cele mai frumoase ființe de care se mândrea părintele ei. El se numea Laur Almăjel.</p>
   <p>Ea era blondă, cu ochii albaștri. Uă blondă, ca să bată la ochi prin frumusețea ei, cată să fiă prea frumoasă; ea nu suferă o stare de mizloc, precum sunt cele brune cari cu puțin lucru pot fi plăcute. Palatina avea o taliă resărită, pept, umeri și brace ca ale unei statue antice, o înfăcișare voinicească, dar plină de gracii. Viețuirea ei la țeară, unde părinții ei aveau moșia 1or între munți, i insuflă de mult încă gusturi și deprinderi bărbătesci. In toate zilele călărea ast-fel că nu era în tot satul nici unul din juni care s-o întreacă la călărit. Adesea se ducea la vânători mari de urși sau de mistreți dimpreună cu tată-său care era un vânător renumit, și uneori chiar singură când nu era cine s-o însoțească. Mama ei când o vedea întorcându-se cu câte-o pele de urs sau cu vr-un mistreț ucis de dânsa îngălbenea de spaimă și o ținea de rău pe când tată-său rîdea din toată inima și o săruta cu entusiasm.</p>
   <p>Pe lângă acestea, ea înota ca cel mai dibaciu înotător, și nu o dată i s-a întâmplat să scape dintre sătenii ei, când i apuca pe neașteptate unda în timpul primăverei pe când topirea nămeților de pe munți umfla apele și făcea periculoasă trecerea lor.</p>
   <p>De mică copilă, tată-său, care o iubea prea mult, fiind că i seamăna, zicea el, o deprinsese la ridicări de greutăți, la luptă dreaptă, la fugă și la mai multe feluri de gimnastică.</p>
   <p>„Daca Dumnezeu n-a vrut să-mi dăruească un fecior, cel puțin să mă mângîiu cu atâta dând fetei mele o crescere de băiat, răspundea el adese femeei sale care -l mustra totd-a-una pentru cea ce cugeta se facă din fiica sa.</p>
   <p>Palatina nu era lipsită de oare care crescere intelectuală; ea învățase limba ei părintească și cea italiană de la fiica unumi negustor Florentin de curând venit în Tîrgoviște cu marfă de petre scumpe, scia desemnul și scriea pentru dânsa toate faptele de arme ale lui Stefan cel Mare, contimporan cu ea, pe care le auzea de la tatăl său când le afla și el de la cei ce veneau p-acolo din partea locului.</p>
   <p>Mai mulți feciori de boeri, se întreceau să-i ceară mâna, fericiți a avea o femeă care întrunea așa de multe calități pe lângă nascerea ei cea nobilă și marea avere ce i da tată-său. Mama ei era bucuroasă s-o mărite mai curând, sperând printr-aceasta să-i schimbe felul viețuirei ca să fiă apărată de atâtea pericole la cari se espunea ca o nebună, dar ea nu cugeta încă la măritat; cum să părăsească deprinderile ei cari făceau tot farmecul vieței sale! Cum să mă supuiu unui bărbat, eu, care am supus atâtea fiare sălbatice și am învins în luptă pe cei mai tari bărbați din câți am cunoscut! Apoi adăoga ea cu entusiasmul unui poet care adoră natura: „Ce-mi va da oare bărbatul meu în locul munților dintre cari vrea să mă smulgă? Cu ce-mi voiu petrece viața, când nu voiu mai putea să vânez căprioara pe piscurile ce se perd în nori sau se ucid ursul ce -l întîlnesc cu părul sburlit și cu ochii numai sânge și foc! Eu, care sunt ca o pasăre a aerului, să mă văd închisă între patru ziduri legănându-mi copii cei plângeroși sau veghind la capul unui bărbat ce măine va zace de suferințe sau de bătrânețe, și s-aud gemetele lui posace și arțăgoase în locul cântărit privighetorilor ce-și amestecă sunetele ei dulci cu șoptirea frunzelor și cu flueritul pîriașelor. Oh! nu! cel puțin nu încă. Sunt ca primăiveara, voiu să trăescu cu primăveara; când voiu eși din văratic, mă voiu îngriji pentru zilele de toamnă, ca să nu m-apuce earna fără nici un rost.”</p>
   <p>Și tată-său rîdea de bombănirile nevestei sale ce se supăra când auzea asemeni cuvinte.</p>
   <p>Cu toate acestea ea descoperise din partea junelui Stefan multă înclinare pentru fiiă-sa, și nu-i venea să se lepede de idea d-a o mărita cu un tânăr care era dintr-o familiă din cele mari ale țărei, pe de altă parte, ei nu i scăpase din vedere că fiică-sa găsea plăcere în convorbirile ei cu Stefan în preumblările lor și în vânătorile ce le făceau adesea împreună, și asta o făcea să întrevază putința unei asemenea uniri.</p>
   <p>Lucrurile se aflau în această stare, când o împrejurare neasceptată veni să schimbe toată facia lor.</p>
   <p>De câte-va zile, fiul Domnului Dan III, care domnea pe atunci, se anunțase că era se viă la moșia acestui boor. Scopul venirii sale era ca s-arate lui Laur Almăjel dorința domnească de a i deschide ușile palatului; Dănesc ca și Domnitorul, el nu putea să remâiă departe de curtea domnească, și acum i trimitea pe fiul său Dan ca să-l însciințeze despre această înaltă bună voință.</p>
   <p>Aflând despre sosirea acestui strălucit oaspe, Almăjel voise să i facă o mare primire chiar de la otarele moșiei sale. El încălică pe un cal cu harșale lungi de stofă aurită și cu frânele numai fireturi de aur. Mai mulți din oamenii lui urmau după dânsul călări, pe când soția sa și cu fiica ei veneau într-o trăsură trasă de șease boi albi cu coarnele poleite și cununate cu flori și cu hățurile de mătase roșiă legate de coarne. Inaintea trăsurei mergea pe jos o bandă de lăutari și alta de cimpoeri, ear după dânsa urma o ceată de voinici tineri și de fete, alese dintre cele mai frumoase; toți acestia în costumele lor de sărbătoare.</p>
   <p>Cu aceasta pompă fusese primit feciorul domnesc, care și el era înspțit de o mulțime de ostași călări în uniforme aurite și lucoase.</p>
   <p>Ei nu sosiseră încă la moșiă, când Șerban Urcan judecând că nu era bine se dea ochi cu fiul unui Domn, care era din familia Dănescilor, și dânsul fiind-că ținea de casa Drăculescilor, se trase la o parte din preună cu fiul său până la plecarea acelui oaspe.</p>
   <p>Dan petrecu trei zile la moșia lui Laur; vederea fiicei sale -l ameți și pe el asfel, în cât nu întârziă de a i cere mâna.</p>
   <p>Palatina nu se arătă, nesimțitoare la iubirea ce o însuflase lui Dan, frumusețea acestuei june, pompa cea domnească de care era împresurat, venirea sa care avea de scop ridicarea părintelui ei la o treaptă înaltă, purtarea sa cea dulce și o miiă alte împrejurări, prețuite numai de inima junilor ce sunt meniți a se iubi, toate acestea dispuseseră pe nobila copilă în favoarea strălucitului pețitor.</p>
   <p>Palatina simțise că voința ei de fer începea a se muia înaintea focului ce fără voiai poate, -l aprinsese în sufletul acelui june și că acel caracter nestremutat care o făcea să fugă de măritiș începea și el a se îndupleca puțin câte puțin. In inima ei se deșteptau acum o mulțime de dulci și necunoscute simțiri, cari i făceau se crează că schimbul vieței ce i se cerea era cel puțin cu cinci-zeci la sută mai căștigător pentru dănsa. Până se se încredințese că cea ce se petrecea în inima ei era simțimântul amorului care începuse a se nasce împresurat de cele mai atrăgătoare năluciri, ea era dominată de o firească curiositate ce o atrăgea către o viață nouă, și cu atât mai plăcută cu căt aparințele ei înainte-mergătoare i se arătau pline de farmece și de încăntăminte, asfel că îndată ce părinții ei i împărtășiră propunerea strelucitului lor oaspe și așteptară răspunsul ei, ea eră pregătită întru</p>
   <p>Palatina roși, dar înălțându-și ochii ei albaștri cari se deschiseră lăcrămați, cum se deschide cerul între doi nori ce se scutură de ploaiă:</p>
   <p>— Sînt destul de învinsă, șopti ca, și aștept și eu lanțurile mele cari -mi par așa de dulci.</p>
   <p>— De ce -i curge sânge din ochi? întrebă Almăjel după ce s-a întors de lângă ursul pe care -l a cercetat.</p>
   <p>— E orb, respunse Palatina; am vrut a-l ucide și l-am orbit fără voia mea.</p>
   <p>Apoi întorcându-se către Dan:</p>
   <p>— Nu e așa că eu sciu să orbesc pe cine-va ? întrebă ea.</p>
   <p>— Uă fiară, se poate respunse Dan, dar nu un om care n-are destul ochi ca să se mire de atâta frumusețe și să se îndestulese de ea.</p>
   <p>Palatina tăcu.</p>
   <p>Calul lui Dan fu adus la scară, călăreții lui se înșirară în dreapta și lu stânga sa gata a -l urma. Dan se întoarse către dânșii și le recomandă îngrijirea ursului pe care voea să -l iea cu dânsul. Patru oameni se însărcinară cu ducerea fiarei, dar când se apropiară de dânsa, ea opuse atâta resistență încât fu cu neputință a o mișca din loc.</p>
   <p>— Nu așa, zise Almăjel ca un om cercat în asemeni lucruri; mai ântâiu de toate vărsații apă rece pe răni și spelați-i-le bine.</p>
   <p>Vedeți-l cum linge sângele ce -i curge din ochi. Deschideți-vea ochii bine! măcar că e slăbit de atâta cursoare...</p>
   <p>Pân-a nu se pune în lucrare recomandările bătrânului vânător, ursul luptându-se din resputeri ca să scape din mâinile celor ce se cercară să-l ducă, și fiind-că perduse mult sânge de la pădure și pân-acasă, mai făcu o grosavă opinteală, se ridică în doă picioare și scoțând un răcnet spăimântător căzu pe spate, spulberă tot locul de lângă dânsul cu suflarea sa, apoi nu se mai mișcă. Când s-apropiă Dan să vază ce i s-a întîmplat, el era mort.</p>
   <p>— Păcat! zise el cu o vădită strîngere de inimă. Orb și apoi mort! adause el. Fi-va oare un semn rău acesta?</p>
   <p>Palatina -și mușcă buzele și se cufundă intr-o mîhnire tăcută, Almăjel și femea sa se cercară să risipească temerile de care părea Dan coprins de o dată. El se depărtă cu fruntea întunecată, cu un surîs amar pe buze și făcând cu mâna un semn de adio, oaspilor lui, ațintă pe Palatina o privire dureroasă, apoi se făcu nevăzut într-un nor de pulbere ce se înălță de sub copitele a cinci, zeci de cai ce-l însociau.</p>
   <p>Trei luni trecură de la evenimentele ce le arătarăm. Dan III fusese ucis și resturnat de pe scaunul domniei. Fiul său urmase soartea părintelui său, după ce fusese orbit de Unguri, între cari se afla, spre a nu putea domni pe tronul României, și mai pe urmă ucis și el de Țepeș, după cum am spus în capitolul ântâiu al istoriei noastre.</p>
   <p>In acest timp, Șerban Urian muri, și fiul său venise să se așeze în capitală la o bunică a lui de la care ascepta să moscenească o mică avere.</p>
   <p>Iată dară junele Stefan de care fu vorba în capitolul trecut, și pentru ce stăruia să se încredințeze daca acea pe care o văzuse visitând mormântul lui Dan era Palatina pe care o iubise și pe care încă o iubea, cu toate împrejurările ce veniseră să puiă o pedică așa de mare între amorul său și jalea copilei.</p>
   </div>
   <div type="chapter" n="4">
   <p>CAP. IV.</p>
   <p>PANDA.</p>
   <p>Trecuse miezul nopții de mult. Luna -și arăta acum pătrarul ei din urmă pe un cer senin din primăvara acelui an, și cu toate acestea acea pe care o ascepta credinciosul amant nu venise încă. De mai multe ori Radu se cercă să păreasescă acel loc temându-se, zicea el, de a nu-l lua cine-va de un făcător de rele care întârziă așa mult noaptea afară din casă, dar Stefan nu se îndura încă să plece.</p>
   <p>— Nu vezi că n-are să viă? i zicea Radu. Curiositatea ce o avurăm aseară d-a o cunoasce a făcut-o a se teme d-a mai veni, sciind-că are să ne întălnească la postul nostru.</p>
   <p>— Ei, ce mare lucru ar fi daca ai perde și tu în noapte pentru mine? Mâine vei dormi toată zioa.</p>
   <p>— Să perz o noapte când aș sci că am pentru ce, dar să stau da surda, mi se pare că e o copilărie.</p>
   <p>— Numai noaptea asta, nu-ți mai cer alta, respunse Stefan.</p>
   <p>— Dar vezi că e aproape de revărsatul ziorilor, noaptea e mai trecută.</p>
   <p>— Atât mai bine, n-ai mult să ascepți până să se facă zioă, și atunci te vei duce.</p>
   <p>— Și crezi că ea va veni la lumina zilei?</p>
   <p>— Poate.</p>
   <p>Abia zise Stefan acest cuvânt când i se păru a auzi nisce pași pripiți resunând pe petrișul curții acelei biserice unde se a flau ei pândind. El se ascunse îndată în dosul altarului dinpreună cu Radu, și amândoi asceptau acolo țiindu-și resuflările că să nu se simță ființa lor. Aceași femeă pe care o văzurăm în ajun, venea și acum îndreptându-se spre același mormânt unde fusese orbul depus. Ea -și alesese această oră înaintată, pe când lumea se afla scufundată în somnul cel mai adînc, spre a nu fi văzută de aceia ce o pândiseră în ajun și o urmăriseră cu atâta încăpățînare.</p>
   <p>Apropiăndu-se de acel scump mormânt, ea -și aruncă privirile împrejuru-i, apoi, ca-acele fiare ce ulmecă urmele vre unui animal ce -l ar crede în vecinătate, -și deschise nările și cercă să se incredințese daca se afla cineva în apropiere.</p>
   <p>I se păru ci nu era nimeni.</p>
   <p>Atunci mai făcu doi pași, scoase de sub manta ei o cunună de flori, o sărută și o depuse pe mormânt.</p>
   <p>Apoi, cu ochii înălțați la cer, ca într-o visare dulce, dar tristă tot o dată, ca într-o răpire a unei simțiri ce pune pe om în apropierea unei ființe ce e strîns legată prin cugetare și prin inimă cu dânsul, ea căzu în genuchi, buzele ei șoptiră un nume, mâinele ei mângîiară țărîna cea rece și remase asfel câte-va minute. Când se sculă din acel loc, și înainte d-a-l părăsi,ochii ei mijiți cercară să pătrundă umbra ce se topea sub primele ziori ale zilei, parcă ar fi vrut să caute în această îngănare dintre lumină și întuneric chipul cel duios al aceluia ce zăcea sub pământ, sau cel puțin sufletul său rătăcind d-asupra tristei sale locuințe.</p>
   <p>De uădată ea tresări... Auzise pe cineva în vecinătate... i se păru ca nisce șopte... se găti îndată, să se depărteze, când cei doi tineri care o pândeau eșind din ascunzătorea lor o făcură să stea în loc. Ea -i cunoscu că erau cei din ajun.</p>
   <p>— Ce vreți cu mine? îi întrebă ea. Vă cunosc; sunteți aceia cari m-ați urmărit aseară; mă veți urmări și mâine și toată viața și nu veți descoperi locul șederii mele. Lâsați-mă dară mă-mi urmez calea și nu întârîtați fiara pe care nu sunteți în stare s-o domoliți.</p>
   <p>— Ea e! șopti Stefan la urechia lui Radu.</p>
   <p>— Nu vă retrageți încă din calea mea? zise ea cercând să facă un pas înainte.</p>
   <p>— Ba, da respunse Stefan tremurând de o mișcare nervoasă și cu un glas ce se îneca în peptul său. Te vom lăsa în pace și nu-ți vom mai turbura liniscea, dar mai -nainte, spune-mi dacă mă cunosci, daca-ți aduci aminte de un tânăr pe care-l ai adăpostit o dinioară din preună cu părintele lui, acum mort; daca n-ai uitat cea ce ți spuneam, cea ce mi respundeai pe când eram împreună.</p>
   <p>— Nu mai -mi aduc aminte de nimic, respunse ea.</p>
   <p>— Dar te jur pe amintirea aceluia care zace colo.</p>
   <p>— Taci! întrerupse ea înfiorându-se.</p>
   <p>— Pe sufletul său ce vii să-l cauți aci...</p>
   <p>— Taci -ți am zis. Nu -mi este ertat să mi aduc aminte de acel trecut ce voesci să mă rechemi; nu pot să mi aduc aminte de cât de un singur om, de un singur lucru, și acel om, și acel lucru nu sînt datoare a le spune nimenui.</p>
   <p>— Nu te întreb de nici un nume, și nu cutez să sciu cea ce nu-mi e dat a sci și a cunoasce, cea ce voesci să remâiă necunoscut de mine ca și de or care altu. Dar aș dori să-mi spui daca în inima d-tale a remas vre o urmă de îndurare, vre o simțire cât de mică, pentru un om care e gata să-și smulgă inima din sânu-i și să ți-o arunce la picioare îndată ce se va încredința că aceasta -ți face plăcere.</p>
   <p>— Inima mea! zise copila cu un suspin sfâșiitor; Oh! nu mai am nici una; ea e moartă dinpreună cu acela care-l vezi zăcând aci!.. Indurare? înduratus-a cu mine acela care mi-l a răpit cu atâta cruzime?</p>
   <p>— Ai dreptate, dar el nu mai este acum.</p>
   <p>— Nu mai este pentru nimeni, dar va fi pentru mine care sînt legată cu dânsul printr-un jurământ făcut înaintea lui Dumnezeu care ne aude și în facia soarelui care ne luminează. Nu mai ascepta prin urmare nimic de la o ființă ce e desfăcută de or ce legământ lumesc și care, daca mai trăesce încă, este pentru ca să îndeplinescă o datoria sântă către acela ce o asceaptă în lumea cea adevărată.</p>
   <p>— Dar ai un părinte...</p>
   <p>— Oh! da, părintele meu... El singur -mi a remas să mă mângîe, de când am perdut pe mama; și dânsul chiar are nevoiă de mângierea unei nemîngîiate.</p>
   <p>— Ești dară nestrămutată în astă otărîre duioasă?</p>
   <p>— Am zis.</p>
   <p>— Atâta frumusețe, atâtea daruri rare, să se stingă în lacreme și în suspine, abia ajunsă în anii cei de flori! Să treci printr-o grădină plină de tot ce ar putea să fermece vederea, gustul, mirosul, auzul, și să te grăbesci a eși dintr-ânsa închizând ochii la atâtea încântări ce le a lăsat Dumnezeu pentru aleșii săi! Oh! asta e crud!</p>
   <p>— Așa este cum zici; viața e o grădină, dar numai pentru unii; cei-alți nu cuteasă se atinge de bunurile ce sunt într-ânsa. La ce dară să mă uit la un lucru ce nu mi-e dat să-l ating ! Această grădină este pentru cei fericiți, și eu sînt sub urgia ursitei mele; -mi voiu pleca dară capul înaintea ei, atunci când voiu crede că a sosit timpul să o fac.</p>
   <p>— Dar pân-atunci?..</p>
   <p>— Voiu suferi.</p>
   <p>— Si ce ai înțeles suferind?</p>
   <p>— Și ce voiu înțelege daca nu voiu suferi? putea-voiu fi oare fericită?</p>
   <p>— Cel puțin vei avea mângierea că ai făcut fericirea altora.</p>
   <p>— Nu voiu putea aceasta; -mi va fi cu neputință.</p>
   <p>— Și pentru ce?</p>
   <p>— Pentru că acesta ce s-ar crede fericit cu mine ar fi amar încelat, fiind-că nu-l voiu putea iubi nici o dată.</p>
   <p>— Atunci lasă-te a fi iubită, daca cineva se mulțumesce cu atâta.</p>
   <p>— Nu mă eartă cugetul să primesc ceva făr-a da nimic în schimb.</p>
   <p>— Cel puțin dă-mi voia să te văz câte o dată, să-ți vorbesc, să cerc a te mângîia, spuindu-ți despre acela ce l-ai iubit, despre trecutul său; dă-mi mie numele lui, să crezi că sînt umbra sa, nimic de cât o umbră care n-are nimic pământean de cât darul de a vorbi, și care nu va vorbi cu toate acestea de cât numai cea ce -ți va plăcea s-auzi; și când nu vei voi s-o auzi vorbind, și când vederea ei te va supăra, i vei face un semn, și ea va peri îndată; și când va dori s-o mai vezi -i vei face alt semn și ea se va grăbi să viă eară, mută, supusă, nemișcată, fără cel mai mic semn de viață sau de voință, ci numai când o vei face să vorbească sau să se misce după cum vei crede de cuviință. Voiu fi chiar mai puțin și de cât o umbră de om, voiu fi un lucru, o ramură de pom plină de flori sau de frunze, d-asupra căruia va veni câte o dată o pasăre câtătoare să te desmerde, și când nu vei mai voi să vezi acea ramură, o vei rupe și o vei arunca în foc să arză. Vezi cât de puțin -ți cer!</p>
   <p>— E prea puțin în adevăr, dar când cineva n-are nimic, acel puțin e mult, prea mult încă.</p>
   <p>— Atunci lasă-mă măcar să te privesc din când în când, ascuns în umbră, de câte ori vei veni aci; voiu fi singur; nu mă vei vedea în ascunzătoarea mea, fîind-că nu voiu eși dintr-ânsa, dar mă voiu mîngiîa privindu-te de departe, și voiu preveghia nopți întregi, pe or și ce timp, și când vei pleca, mă voiu duce și eu acasă cel mai fericit dintre oameni, pentru că am putut să te văz și -ți am auzit poate și glasul.</p>
   <p>— Te plâng, plânge-mă asemenea, zise tânăra fată, și se îndreptă iute spre poartă.</p>
   <p>Legat de stîlpul unei case nelocuite din vecinătate, un cal înșelat și înfrânat ascepta venirea copilei; ea s-aruncă pe dânsul și era gata să plece când, mai iute de cât o săgeată. Radu furios de încăpățînarea fetei, apucă calul de dîrlogi și î1 ținu în loc. Călăreața -și repezi atunci calul peste dânsul și după ce resturnă pe cutezătorul june la pământ, -și luă avântul și se făcu nevăzută.</p>
   <p>— Ființă îndrăcită! urlă Radu abia sculându-se de jos și țiindu-se cu mâinele de coastă.</p>
   <p>— Ce ți s-a întîmplat? întrebă Stefan apropiindu-se la văităturile lui Radu.</p>
   <p>— Cobea dracului, mi-a fărămat oasele resturnându-mă cu calul ei, zise acesta gemând de durerea sa.</p>
   <p>— De ce n-ai lăsat-o să plece, fiind-că nu voia să mai remâiă?</p>
   <p>— Vream să te îndatorez ca să nu mai fiă nevoit să viu în toate nopțile să casc de somn printre morminte: dar lasă că am s-o fac să mă cunoască cine sînt eu.</p>
   <p>— Ce umbli să faci? dar eu te voiu lăsa oare să te atingi de ea?</p>
   <p>— Du-te dracului și tu cu dânsa din preună, că am venit teafăr, și acum mă întorc cu o coastă ruptă după urma voastră. Bătu-v-ar mînia cerului!</p>
   <p>— Nu blestema, Radule, că te vei căi.</p>
   <p>— Amenință-mă, ce-mi pasă de amenințările tele; parcă mă tem eu de ele?</p>
   <p>— N-ai să te temi daca te vei purta bine, dar daca -l vei face ei cel mai mic rău, să scii că ai să-mi dai mie seama! Mai bine sărută mâna pe care nu poți s-o musci.</p>
   <p>— Da, și pe care nu-mi vine s-o sărut voiu mușca-o ca să mă sciă de frică.</p>
   <p>— Vrei dară să rupem or ce legătură dintre noi?</p>
   <p>— Oh! lasă-mă naibii, n-am zis că voiu s-o rup cu tine, dar nici păcătoasa aceea nu va scăpa
    resbunării mele.</p>
   <p>— Și ce rău ai putea să-i faci? să vedem, lăudărosule.</p>
   <p>— Nu e fata lui Laur Almăjel?</p>
   <p>— Și daca e?</p>
   <p>— E o Dănească prin urmare.</p>
   <p>— Ești un mișel!</p>
   <p>— Stefane!...</p>
   <p>— Esti un ticălos!</p>
   <p>— Stefane, ține-ți gura!</p>
   <p>— De azi înainte, moartea între noi!</p>
   <p>— De azi înainte mă vei ucide sau te voiu ucide, dacă e așa.</p>
   <p>— Feresce-te de răsbunarea mea.</p>
   <p>— Vom vede!</p>
   <p>Si acei doi tineri, uniți ca nisce frați, se despărțiră ca doi rivali turbați în ajunul unui duel de moarte.</p>
   </div>
   <div type="chapter" n="5">
   <p>CAP. V.</p>
   <p>OSPĂȚUL SĂNGEROS.</p>
   <p>Trei zile în urma otărîrii luate de adunarea nemulțumiților, o parte din boerii din sus zisa adunare se duseră la palat și cerură de la Domnitor să le dea o audiență particulară.</p>
   <p>El fură îndată primiți.</p>
   <p>Vlad le eși înainte iu ușa salonului de primire și ascultă cu multă luare aminte plângerile, lor. Aceste plângeri erau privitoare la călcarea legilor și datinelor țărei de către Domnitorul ei, pentru care se cerea pe viitor respectarea lor în numele dreptății care trebuia să domnească în țară și pentru care s-a vărsat de atâtea ori sângele ei. Plângerea adusă de boeri era cu toată supunerea și după toate cuviințele datorite unui suveran. Vlad le ascultă în toată liniscea, de și, zicea el, avusese mii de cuvinte a se purta asfel, de oarece Domnul Dan, când a venit la scaunul domnesc înaintea sa, n-a cruțat pe nici unul din Drăculesec, pe câți a pus mâna, ci-i a ucis fără nici o judecată, precum ucisese chiar pe Dracula, tatăl său, și -i a luat domnia.</p>
   <p>— Eu nu voiu să fac ca dânsul, și fiind că doresc să înceteze o dată ura cea neîmpăcată, care a sdruncinat tot d-auna aceste doă case, a Dănescilor și a Drăculescilor, voiu ca mâine să ne ospătăm împreună la curtea mea împreună cu sociele și cu copii voștri spre semn de împăciuire între noi.</p>
   <p>A doa-zi curtea domnească era plină de popor, de musică și de veseliă. Mese întinse pentru săraci, danțuiri de tot felul jucate pentru dânșii; ostașii erau îmbrăcați în uniforme serbătoresci. Oamenii palatului serveau pe boerii cei chemați la o masă ce era întinsă într-o osebită sală.</p>
   <p>Bucatele cele mai alese și vinurile cele mai scumpe acopereau masa cea măreață, la care, se aflau mai multe zecimi de oameni, bărbați, femei și copii, cari se ospătau la sunetul musicelor și în mizlocul uralelor celor mai entusiaste.</p>
   <p>După masă, Domnul și Doamna Ana, soția sa, se sculară și se retraseră într-o altă, cameră. Ospeții mai remaseră, căci începuse danțul.</p>
   <p>De o dată, un oficer al palatului intră în sala ospățului și chemă din partea Domnitorului, unul câte unul, pe toți boerii, și una câte una, pe toate sociele lor dinpreună cu copii, din partea Doamnei... Dar cine se ducea după chemarea domnească nu se mai întorcea.</p>
   <p>Câți-va oaspeți, cari -și urmau încă danțul cel vesel, și alți cari mai țineau în mâinile lor pahare pline de vin și aveau urale vesele pe buzele lor fură pe neașteptate întrerupți în mizlocul veseliei lor de sgomotul unor uși ce se deschiseră la spatele lor și se trântiră cu iuțeală de pereți. Ei -și întoarseră ochii ca să vadă ce însemna acest sgomot neașteptat, și cea ce se înfăcișă vederii lor fu un lucru spăimântător! Cinci sute de capete de bărbați, de femei și de copii stau înfipte în țepe roșite de sângele lor...</p>
   <p>Aceste capete erau ale acelor cari, cu o zi mai înainte, veniseră să supue plângerile lor la picioarele tronului și cu cari cei remași încă vii ospătaseră împreună cu câte-va minute mai nainte.</p>
   <p>Femeile căzură leșinate în bracele bărbaților sau ale părinților lor; ânși-și bărbații tremurau cu facia perită, cu ochii eșiți din fundul capului și speriați de grosava priveală ce se desfășura înaintea lor.</p>
   <p>Afară poporul bătea în palme dănțând și benchetuind și lăudând pe acela care -i a scăpat de împilarea ciocoilor.</p>
   </div>
     <div type="chapter" n="6">
   <p>CAP. IV.</p>
   <p>TRANDABUR NEBUNUL.</p>
   <p>Fumul sângelui vărsat de selbatica bețiă a tiranului e ca fumul vinului care îmbată, amețesce, dar nu satură, nici o dată pe cel ce găsesce o mulțumire nespusă în astă feroasă deprindere. Vlad, satisfăcându-și patima un moment, cugeta la un nou spectacol sângeros, așa de plăcut vederii sale și așa de trebuincios pasiunii de care se simțea înflăcărat.</p>
   <p>După ce trecu în revistă mulțimea victimelor sele, urmat de nebunul său, trecu în sala tronului și așezându-se pe scaunul domnesc cu mulțumirea unui general după ce a luat o cetate cu asalt, se întoarse către nebunul său și, c-un mic surîs răutăcios:</p>
   <p>— Ce mai zici tu, nebunule? îl întrebă el.</p>
   <p>— Eu zic, tătâne, că ai făcut tocmai ca lupul când intră într-o turmă de oi; el vine turbat de foame și se întoarce lingându-se pe bot de nemancare.</p>
   <p>— Ce vrei să dici tu?</p>
   <p>— Ai văzut vr-o dată ce face lupul când se vede stăpîn p-o turmă de oi?</p>
   <p>— Le mănâncă?</p>
   <p>— Aș!</p>
   <p>— Dar atunci?</p>
   <p>— Le omoară pe toate și se întoarce fără nici uua, tot flămând cum a venit.</p>
   <p>— Vrei dară să te mănânc și pe tine ca să mă satur?</p>
   <p>— Aceasta nu o vei face, pentru că nu vei găsi cu cine să mă înlocuesci, de oare-ce -ți place să ucizi din aceia cari scii că mâine vor fi urmați de alții mai țanțoși de cât ei.</p>
   <p>— De cine vrei să zici?</p>
   <p>— De acei cinci sute de Dănesci pe cari îi ai dăruit călâilor fără nici o socoteală.</p>
   <p>— Nu vezi tu, nebunule, c-am vrut să scap poporul de ciocoii ce-l apasă?</p>
   <p>— Tătâne, nu sciu care din noi e nebun, dar fiind-că nu sînt eu cel mai nebun, sînt de părere că vrei să seci o fontână scoțând mereu apă dintr-ânsa: cu cât o scoți cu atăta isvoresce mai multă.</p>
   <p>— Așa crezi tu? zise Vlad încrețindu-și fruntea sub o cugetare neagră, ca luciul apei sub suflarea unui vânt care trece repede pe d-asupra.</p>
   <p>— Iată ce crez eu: poporul va avea tot-d-auna ciocoii săi, și or câți vei ucide dintr-ânșii, numărul lor nu se va împucina nici o dată. Ei vor schimba numele lor, vor lua un alt port, o altă vorbire, se vor preface că sunt frați și binevoitori ai acelora ce sunt puși sub dânșii spre a le câștiga încrederea, dar până în cele din urmă ciocoii vor fi tot ciocoi și poporul va remânea tot prada lor și dreapta lor moscenire.</p>
   <p>— Dar voiu vărsa atâta sânge până voiu spăla tot pământul călcat de dânșii, și acei ce vor scăpa din vederea mea vor fi asfel coprinși de spaimă, încât vor tremura de numele meu. Peară mai bine cu mine dinpreună de cât să sciu că domnesc asu</p>
   <p>pra unor supuși tot d-auna resvrătitori, tot d-auna lacomi de aur, nesățioși de mărire și nici-uă-dată mulțumiți de soartea lor!</p>
   <p>— Scii tu ce deosebire se află între un grădinar și un cositor?</p>
   <p>— Spune-o tu.</p>
   <p>— Grădinarul curăță grădina de burienele cele rele, ear cositorul cosesce toate erburile ce i es înainte, și bune și rele.</p>
   <p>— Și crezi tu...</p>
   <p>— M-aș prinde pe cocoașa mea pe care o mângîi adesea cu plăcere, că pe lângă oamenii cei rei</p>
   <p>— Dar ce vrei să fac cu ei când n-aduc nici un folos, când nu sunt buni de nimic?</p>
   <p>— Tată-meu a moscenit de la tată-său o căsuță în care a trăit până a încetat din viață, și un loc la munte, care fiind petros, nu producea nimic de cât mărăcini. Dar tată-meu avea mai multă minte, de cât tine și a sciut să tragă folos de la acel loc sterp și părăginit.</p>
   <p>— Si ce a făcut?</p>
   <p>— A curățit toți mărăcinii, a scos rădăcinele lor din pământ, a îngrășat locul cu gunoiu vr-o doi trei ani, ș-apoi a seamănat o viă din rodul căria -și-a ținut casa cât a trăit.</p>
   <p>— Mare răbdare a avut tată-tău.</p>
   <p>— Si mare pricepere și bună voință tot o dată, ceea ce mă silesc să -ți însuflu, dar văz că n-o scoț la cale, și asta mă muncecsce.</p>
   <p>— Du-te de te culcă, nebunule, că e tărziu, zise Vlad văzând pe armașul intrând.</p>
   <p>— Somnul e frate cu moartea, response nebunul, și de acea -l iubesc mai mult de cât pe soară-sa.</p>
   <p>Si lăsă pe Vlad d-impreună cu urmașul care ascepta în picioare și cu capul plecat ordinile  suveranulul său.</p>
     </div>
     <div type="chapter" n="7">
   <p>CAP. VII.</p>
   <p>RĂZBUNAREA</p>
   <p>Trecură căteva săptămâni de la veninoasa despărțire dintre Radu și Stefan, când acesta din urmă întâlni într-o zi pe Radu eșind pe poartu cea mare a curții domnesci și strecurându-se cu pași pripiți din aintea aceluia de care se ferea să nu -l vază.</p>
   <p>Stefan în ziuă cu ochii căt-va timp și un prepus negru i trecu prin minte îndată. El nu uitase cele după urmă cuvinte ce le auzise din gura resbunătorului june, dar î1 sciuse asemenea zăcând de o lună în pat în urma ruperii coastei sale ce o suferise de la Palatina.</p>
   <p>Era în ziua de pasce. Toată lumea era în picioare; toți serbau acea zi, care cum putea și după mizloacele de cari dispunea fiă-care. Poporul înșirat, pălcuri pălcuri, pe malurile cele înverzite ale Ialomiței care -și rostogolea apele de cristal pe sub dealul unde se înălța ultimul palat domnesc; lăutarii cântau, horele se învîrteau, flăcăii și fetele se legănau în dulapuri, vinul spumega din mănă în mănă, chiotele de veselie resunau pretutindeni.</p>
   <p>Ceea ce se petrecea afară se urma și în mai multe case boeresci. Veselia era generală. Morții cu morții și viii cu viii, spuneau ei. Si în adevăr, nimeni nu mai vorbea despre cei ce periseră așa mișelesce cu câte-va zile mai -nainte. Ei erau acum uitați; amintirea lor nu trebuia să turbure bucuria celor rămași în viață într-o zi așa de mare. Dumnezeu a lăsat doă lucruri bune spre măngâerea bietei omeniri: uitarea suferințelor din trecut și speranța într-un viitor mai fericit.</p>
   <p>Intr-una din aceste case mari se afla o adunare numeroasă de bărbați și femei, mai toți făcând parte din acea familiă mare în sînul căria veniseră să facă pascele împreună.</p>
   <p>O masă întinsă cu tot ce se găsea mai bun p-atunci ca măncare și ca băutură era împresurată de acești oaspeți voioși și cari se siliau să depărteze de la dânșii grijile și amărăciunile lor prin veselia acelei zile mărețe. Uitători de cele ce s-au întâmplat, nepăsători de cea ce mai putea să se întâmple, ei mancau și beau, cântau și dansau, ca cum lumea toată ar fi fost a lor, ca cum în capătul acelei veselii era să întâmpine urmarea alteia care să țiă cât o viață de om. Earba ce se înveselesce la razele soarelul și se 1eagănă la suflarea unui vânt de primă-vară, flori ce se scald în rouă și se joacă cu fluturașii cei ușori sau se sărută cu albinele aurite, și nu văd coasa care se ascute alături cu ele gata a le cosi pe toate și a le grămădi unele peste altele, boboceii cei fragezi d-impreună cu buruenile cele uscate, vlăstarii de abia născuți cu sămulastra cea îngălbenită!...</p>
   <p>Dar ei nu cugetau la toate astea, nici o grije nu încrețea frunțile lor, nici o amintire dureroasă nu făcea să se nască un singur suspin în peptul lor, nici o temere nu venea să întrerupă veselia lor. Si cu toate acestea, un ochiu rău sta la pândă ascuns în umbră și urmărea toate mișcările lor, o urechiă cumplită asculta tot ce se zicea și se vorbea între ei, o gură satanică rînjea nevăzută de nimeni, șoptind niște cuvinte pe cari, de le-ar fi auzit ei, ar fi înmărmurit cu toții! Acest ochiu, această urechiă, această gură, era ale unui singur om; acea coasă ce se ascutea era în mâna acestui om, și acest om era Țepeș!</p>
   <p>El ținea în mâna lui viețele a mii de oameni; moartea se vânduse lui, și el îi da de lucru pe toată zioa, și ea secera cu miile la cel mai mic semn al lui, fără judecată, în desprețul legei, în desprețul dreptăței, în desprețul lui Dumnezeu chiar! Această moarte se prefăcuse în mii de morți agere, supuse, care de care mai crudă și mai selbatecă, pentru serviciul acestui om. Acest om -l-am numit, era Vlad Tepeș, și acele morți erau țepeșenii, ostașii lui!</p>
   <p>Ei prădau, insultau, jefuiau ziua la meaza mare; băteau și chinuiau în casele lor și pe strade, și averile celor uciși de dânșii erau moscenirea lor dreaptă, și vai de cine cutesa a se plânge de dânșii! Tepeș știa să resplătească pe ostașii lui: or le lăsa tot aurul ucișilor și nu cerea pe seama lui de cât sângele lor!</p>
   <p>De o dată casa cea veselă resună de un sgomot neașteptat.</p>
   <p>Oaspeții se întrebară din ochi ce se întâmplă... Unii din ei s-apropiară de ferestre ca să vază de unde venea aceasti larmă. Ei văzură curtea plină de ostași călări cari împresurară casa.</p>
   <p>— Ce însemneasă asta? întrebă Stefănuță pe unii din oamenii lui cari intrau spăimânțați la stăpînul lor.</p>
   <p>— Ne-au călcat țepeșenii, respunseră aceștia cu înfiorare, cum ar fi respuns astă-zi: „Ne-au călcat tîlharii!”</p>
   <p>— Incuieți curând ușile de jos și nu -i lăsați să intre, zise Stefănuță. Dar auzind sgomotul topoarelor cari cădeau pe uși și le sfărâmau:</p>
   <p>— Luați armele mele, zise el, și v-armați ca să ținem pept cât vom putea.</p>
   <p>— Sunt mulți, respunseră servii tremurând.</p>
   <p>Stefănuță se cercă să mai zică ceva, dar de o dată casa se umplu de sute de țepeșeni cari legară pe câți -l găsiră acolo, bărbați și femei, bătrâni și tineri, și -i duseră la armășiă.</p>
   <p>Atunci cumnatul său, Laur Almajel, trecând pragul ușei, ridică spre cer brațele lui încărcate de feare și amintindu-șea că fiica sa pe care scia că o lasă singură fără mamă și fără tată, strigă cu glas înecat:</p>
   <p>— Doamne, aibi grijă de copila mea!</p>
   <p>Si dispărură toți.</p>
   <p>Copila sa, lectorii noștri o cunosc, ea era Palatina, nefericita fată pe care o întâlnirăm de două ori pe mormântul lui Dan.</p>
   <p>O tabără mare era formată pe o câmpiă afară din cetate. Stefănuță și cu toți oaspeții lui fură din ordinul armașului trimiși acolo, unde mai găsiră o mulțime de alți nefericiți ca și dânșii cari -și așteptau moartea sau robia.</p>
   <p>Două-zeci de mii era numărul acestora. A doua zi, cel d-ântăi -și deteră sufletul în țepi, cei alți, bărbați, femei cu copii și cu bătrânii lor fură trimiși în județul Ialomița să lucrese la zidurile cetăței Poenarii, de unde abia după un an de zile li se dete voia să se întoarcă în Tîrgoviște, slabi, desfigurați, sdrențeroș, cerșindu-și pâinea din toate zilele, de zre-ce toate averile lor fuseră luate de sbirii tiranului.</p>
  </div>
  <div type="chapter" n="8">
   <p>CAP. VIII.</p>
   <p>VIRTUTEA UNEI FIICE.</p>
   <p>Intorcându-se acasă și aflând despre arestarea părintelui ei, Palatina se otărî a se duce la Țepeș și a peți ertarea lui. Ea se dusese călare pentru or ce împrejurare de care prevederea ei se temuse.</p>
   <p>Ajungând la palat ea ceru să fiă înfățișată Domnitorului...</p>
   <p>Tepeș o primi.</p>
   <p>Palatina îndată ce i se înfățișă, căzu în genuchi și, cu brațele întinse și cu capul plecat până la pământ în starea cea mai umilitoare:</p>
   <p>— Indurare! strigă ea.</p>
   <p>— Cine ești? o întrebă Tepeș uimit de frumusețea acelei copile pe care n-o văzuse încă.</p>
   <p>— Sunt nefericita fiică a lui Laur Almăjel, asupra căruia ai făcut să cadă urgia Măriei Tale, și viu să cer ertarea lui, respunse Palatina.</p>
   <p>— Vii să ceri un lucru peste putință, zise neînduratul Domn.</p>
   <p>— Si pentru ce să fiă peste putință? e dest  să voești Măria Ta, și aceasta se va face.</p>
   <p>— -Ti zic că nu se poate; tată-tău a uneltit să mă restoarne de pe scaun și tu -mi ceri viața aceluia care umbla să mă restoarne?!</p>
   <p>— E o pîră nedreaptă care s-a adus asupra nefericitului meu tată, și Măria Ta nu se cade să dai crezământ la vorbele născocite de cei ce vor să -l pearză.</p>
   <p>— Acela ce mi-a descoperit uneltirile lui și ale acelora cu cari lucra el pe sub mână pentru căderea mea este Radu Strian, cel mai credincios al meu și eram dator a-i da credământ.</p>
   <p>— Nelegiuitul! șopti Palatina. Te-au amăgit ca să-și facă mână bună cu Măria Ta, zise ea în urmă.</p>
   <p>— Când aș fi încredințat că este ast-fel precum zici, -l-aș trage acum în țeapă chiar înaintea ochilor tăi, respunse Tepeș c-un glas spăimîntător.</p>
   <p>Palatina se înfioră fără voia ei.</p>
   <p>— Măria Ta, m-aș jura pe or ce că tată-meu n-a cugetat nici o dată să uneltească cel mai mic lucru care s-aducă vr-ua vătămare Măriei Tale. Dacă alții s-au arătat nemulțumiți de Domnitorul lor, nu sciu, dar ceea ce sciu este că părintele meu n-a avut până astăzi nici un cuvânt de nemulțumire din partea Măriei Tale, pentru ca să -i treacă prin minte o faptă ca aceea de care se vede asuprit. Incă o dată, rog cu umilință pe Măria Ta să dai ertarea vieței sale și să nu mă lași sărmană de tată, flind-că nu mai am pe nimeni în toată lumea asta care să mă îngrijească, și el nu e om de care scaunul Măriei Tale să se teamă vr-o dată.</p>
   <p>— Dar el e un Dănesc, și e destul aceasta pentru ca să mă îngrijesc de siguranța scaunului meu.</p>
   <p>— Măria Ta, ai stins or ce frică și or ce temere în sângele nefericitului fiă al lui Dan III, care singur putea s-aibă un drept asupra scaunului domnesc, și câți au mai rămas din acești casă urgisită -i-ai făcut să peară până la unul.</p>
   <p>— Destul! urlă Tepeș simțindu-se atins de aceste cuvinte smulse din duioasa inimă a copilei.</p>
   <p>— Nu vrei să -mi dăruesci viața părintelui meu? întrebă Palatina sculându-se repede în picioare și fulgerând pe tiranul cu o căutătură plină de desperare.</p>
   <p>Vlad nu putu suferi farmecul acelei căutăture și, pentru ântâia oară în viața lui, fu nevoit a-și pleca ochii.</p>
   <p>— Nu! zise el peste un minut întorcându-și fața spre a -și ascunde sila ce -și făcuse zicând acest cuvânt.</p>
   <p>— Dă-mi voia s-ascept întoarcerea inimei Mariei Tale la îndurarea, care este cea mai frumoasă virtute a unui Domn.</p>
   <p>— Indurarea mea! dar daca te vezi în gura lupului fără a te simți cât de puțin vătămată, asta nu este un semn de îndurarea ce am avut-o pentru tine?</p>
   <p>— Atunci iea zilele mele și scapă pe ale lui; -ți cer rescumpărarea vieței sale prin a mea.</p>
   <p>O tăcere urmă dup-aceasta.</p>
   <p>Tepeș făcu câți-va pași prin casă; el cugeta, dar ceea ce cugeta nu era de natură a însufla vr-o încredere cuiva; fruntea lui se încrețise, căutăturele lui erau crunte, un aer sălbatec se respândi de fața lui; ar fi zis cineva că seamănă cu o fiară ce e gata să s-arunce d-asupra pradei sale pe care o aștepta să se mai apropie.</p>
   <p>O luptă grozavă se făcea în sufletul său; această luptă era între instinctul său feros și între farmecul în care îl pusese frumusețea acelei copile, înaltele ei simțiminte fiesci, cât și cutezarea cu care venise să răpească o pradă din ghiarele leului care ar fi putut a o sfășia și pe ea. Când se întoarse spre partea unde aștepta Palatina, o văzu stând în picioare cu mâinile împreunate și lăsate în jos, cu fruntea abia plecată și urmărind cu ochii ei toate mișcările lui, toate trăsurile ce se schimbau pe fața lui, făr-a arăta cea mai mică temere de acela ce ar fi spăimântat pe omul cel mai curagios.</p>
   <p>Tepeș se opri la câți-va pași înaintea ei și fără a se uita la dânsa:</p>
   <p>— Eși acum și mă lasă, -i zise el.</p>
   <p>— Voiu eși și te voiu blestema! zise ea înaintând spre ușă, cu pași repezi.</p>
   <p>— Pe toți dracii! urlă atunci Tepeș, nu va eși de cât moartă d-aci!</p>
   <p>Si trimise îndată câți-va ostași ea s-o prinză și să -i-o aducă înapoi.</p>
  </div>
     <div type="chapter" n="9">
   <p>CAP. VIII.</p>
   <p>PADUREA TEPELOR.</p>
   <p>Noaptea care urmă dup-acea zi sângeroasă, era ca o noapte din iad, plină de fioare și acoperită de un văl spâimântător, ca de un sudar mortuar. In oraș domnea liniștea cea mai profundă, tăcerea cea mai vecină cu pustietatea. Nici o lumină pe strade, nici o fereastră luminată, de cât la puține case mari din cele ce țineau de casa domnitoare. Nici un om nu se zărea umblând afară din locuința sa; toți stau închiși cu frica în inimă, cu spaima în ochi, privind din umbra întunericului afară fără să sufle, trăgând cu urechia ca s-auză ce era să se mai întâmple, tresărind la cel mai mic sgomot ce li se părea și înecându-și gemetele în tăcere ca să nu -i simtă cineva. Orașul seamăna ca o locuință de morți.</p>
   <p>Nu era tot așa afară din cetate. Acolo toată viața, toată suflarea se făcea simțită prin mii de strigăte desperate, prin mii de blesteme, de urlete și de gemete sfășietoare. Doă-zeci mii de condamnați asceptau moartea cea mai cumplită ce li se pregătea într-o tabără făcută într-adins pentru deținerea lor.</p>
   <p>Trecuse noaptea jumătate. In oraș, Stefan, care se ducea regulat în toate serele la biserica Stelei unde credea să mai vază când și când pe acea ce venea adesea să ude cu lacremele ei mormântul lui Dan, neîntâlnind-o nici în seara aceea, ca în mai multe seri trecute, acum se întorcea acasă trist, cugetător, dar în acelaș timp spămiântat și el de sălbătăcia singurătăței ce o întâmpina pretutindinea. El -și aduse aminte de călcarea casei lui Stefănuță și de arestarea lui dinpreună cu toți cei ce se aflau la dânsul cu câte-va ore mai -nainte, apoi -și mai aduse aminte că în dimineața acelei zile văzuse pe Radu - eșind din curtea domnească și se înfioră. Oare, nu va fi pus în lucrare resbunarea sa, și nu va fi el acela care a făcut urgia lui Tepeș să cază pe capul acelor nefericiți! cugetă el. Dar daca și Palatina va fi din numărul celor prinși! Această ideă îl făcu a se cutremura. Când ar sci cel puțin locuința ei!... Dar ea n-a vrut nici o dată să -i o spuiă... Unde s-o găsească!... Pe cine să întrebe de dânsa!... Nu era nimeni pe strade; și ce ar fi înțeles daca s-ar fi încredințat că soarta ei era să fiă ca a celor-alți?... Avea el vre un mizloc a o scăpa?... Oh! dar cel puțin-i era de ajuns lui ca să sciă aceasta, pentru ca s-o urmeze în noua viață ce o ascepta dincolo de viața lumească!</p>
   <p>Ast-fel de triste cugete frământau capul bietului june, când i se păru ceva ca o umbră care aluneca sprintenă și ușoară pe lângă zidurile caselor din cea-a tă parte a stradei. El se opri în loc, urmă cu ochii vedenia ce i se arără, dar întunericul nu -l lăsa s-o vadă bine. Nici dânsa nu -l zări, de oare-ce curmând drumul ca să viă în partea unde se afla Stefan, de o dată se lovi pept în pept cu dânsul. Ea scoase un mic țipăt.</p>
   <p>— Palatina! strigă Stefan recunoscând pe juna copilă.</p>
   <p>— Sunt eu, zise ea.</p>
   <p>— Unde te duceai așa?</p>
   <p>— Nu mă întreba, dar ascultă-mă. Sunt câteva zile de rând te credeai fericit de a te lăsa să faci pentru mine or și ce lucru de care aș avea nevoiă.</p>
   <p>— Sunt tot acelaș. Spune, vorbesce ce vrei să fac? respunse junele.</p>
   <p>— Ai putea să -mi fii de un mare ajutor în noaptea asta grozavă, și cel de sus nu te va lăsa daca mă vei însoți unde mă duc.</p>
   <p>— In fundul iadului voiu merge; n-ai de cât să te mișci, și eu te voiu urma tărându-mă ca umbra după pașii ce vei face.</p>
   <p>— E vorba de a -l scăpa, daca putință de scăpare mai e pentru un om care se află în gura leului.</p>
   <p>— Or care va fi acel om voiu rescumpăra cu viața mea înreagă măcar o zi din viața lui.</p>
   <p>— Acel om e tatăl meu, zise Palatina cu glasul cel mai duios și plin de amărăciune.</p>
   <p>— Sciu că Tepeș a pus ghiara pe el.</p>
   <p>— Tăcere! mă tem ca aerul să nu ducă vorbele noastre în auzul vr-unuia din călăii săi.</p>
   <p>— Ce trebue să fac?</p>
   <p>— Să eșim afără din cetate de o cam dată.</p>
   <p>— Dar porțile sunt închise.</p>
   <p>— Vom trece Ialomița din colo și vom urma pe malul ei până la un loc de unde o vom trece eră din nou până în dreptul taberei unde sunt închiși toți cei loviți de urgia tiranului.</p>
   <p>— Dar tabăra e priveghiată de atăția ostași... se cercă Stefan să observe.</p>
   <p>— Daca te îndoesci, poți să rămăi; mă voiu duce eu singură.</p>
   <p>Si Palatina făcu câți-va pași înainte.</p>
   <p>— Un minut! strigă Stefan luându-se după dânsa; cine -ți-a spus că am cea mai mică îndoeală? Iată-mă gata a te însoți.</p>
   <p>— Vino dară, și nici o vorbă în toată calea noastră.</p>
   <p>— Voiu fi mut ca pământul.</p>
   <p>Ei se duseră dară până ce ajunseră la malul rîulul d-a stânga Chindiei, apoi trecură apa dincolo pe o mică punte. Când ajunseră la cel-alt mai, tot pe o punte ca cea d-ântâiu, se îndreptară cu pași iuți spre locul unde se afla așa zisa tabără, făr-a întâlni pe nici un om în calea lor.</p>
   <p>Tabăra era un loc șes împresurat de șanțuri de curând săpate și care erau păzite, din distanță în distanță, de ostași armați ca să privegheșe or ce evadare din partea vre unuia din cei condamnați.</p>
   <p>Câte-va focuri fuseseră aprinse pe ici și pe colea, dar pe cari ora înaintată a nopții le stinsese mai de tot.</p>
   <p>O îngrăditură înaltă făcută de nuiele și întărită cu mărăcini, despărțea tabăra în două. Aci se arăta paza ostașilor mai serioasă, de oare-ce se vedeau mai mulți dintr-ânșii grămădiți împrejurul acelei îngrădituri. Uă altă parte a taberei înfățișa vederii un fel de pădure deasă de plopi. Depărtarea în care se afla Palatina nu o lăsă să înțeleagă bine ce însemna acea pădure pe care nu -și amintea s-o fi văzut altă dată.</p>
   <p>— Privesce colo în dreapta mea, zise Palatina însoțitorului ei, nu ți se pare un loc care seamănă a pădure?</p>
   <p>— Da, o pădure de țepi, response Stefan încet.</p>
   <p>Inima copilei fu pătrunsă ca de o săgeată de foc.</p>
   <p>— Locul se vede pustiu în partea acea, zise Palatina.</p>
   <p>— Nu se zăresce nici un ostaș, afară numai de cei ce păzesc locul îngrădit, respunse junele.</p>
   <p>— Am putea nemeri un loc mai ferit ca să putem intra în șanțuri, și d-acolo să ne npropiăm de pădurea țepelor. Vino după mine; e întuneric și nu putem fi văzuți.</p>
   <p>Ast-fel, ajutați de întunecimea cea deasă a unei nopți noroase și de mărimea ostașilor cari, după cum se înțelege, nu mai aveau ce păzi în acea parte de loc, ei ajunseră până la șanțuri. D-aci mai aveau prea puțini pași de făcut până unde voiau să se ducă, dar toată greutatea era urcatul acelui mai care era prea înalt. Stefan fu nevoit să se puiă piuă. Palatina se sui pe spinarea lui, sări dincolo și întinzând mâna junelui, îl ajută să se urce și el.</p>
   <p>Când s-apropiară de locul numit Pădurea țepelor, ei se cutremurară văzând d-asupra lor sutimi de oameni trași de curând în țeapă. De ce-altă parte a taberei, care era îngrădită cu gard, se aflau mai multe mii de condamnați cari nu sciau încă ce soartă -i ascepta, dar cari spărgeau aerul de urletele lor desperate. In care din aceste două locuri se afla oare părintele Palatinei? Ea nu putea sci aceasta. Pretutindine întuneric; cum să -l vază, cum să -l recunoască printre acea mulțime de morți și de vii! De jur împrejur locul era pustiu; nici un ochiu care să privegheze locașul morților; cine cugeta să păzească pe cei ce nu mai esistau! Moartea era cea mai bună garanțiă pentru dânșii... Palatina mai înaintă cu câți-va pași, nevoindu-se a se uita la toți nefericiți aceia cari, înșirați la acea fioroasă înălțime, unii din ei încetaseră d-a mai trăi, alții -și dau chiar atunci sufletul, ear alții se mai băteau cu moartea făcând să resune toate echourile de gemetele lor selbatice, de strigătele cele sfășietoare ce le smulgea cruntețea durerilor și smăcinarea agoniei lor.</p>
   <p>Palatina vru să facă o cercare; ea pronunță trei ori numele ei, ast-fel ca să poatâ fi auzită, și apoi asceptă să vază daca -i respundea cineva. La a treia oară, când ea făcu să s-auză în aer cuvântul Palatina, un gemet ce se opintea să easă dintr-un pept sdrobit, ca sunetul unui instrument sfărâmat, resună ca un respuns dureros în auzul copilei. Ea se încredință de unde veni acel gemet și alergă îndată la această tristă chemare. Când fu la piciorul țepei în care era pus tatăl ei, ea scoase, cu ajutorul lui Stefan și nu cu puțină anevoință, țeapa din pământ și o culcară amândoi cu toată fereala putincioasă.</p>
   <p>Palatina nu se amăgise, era însuși părintele ei pe care -l coborîse ca p-un alt Christ de pe cruce. Recunoscând pe fiă-sa, el -și întinse amândouă brațele către dânsa; se cercă să articuleze câte-va cuvinte cari remăseseră neînțelese. Stefan îl luă de subțiori și -l trase binișor din țeapă; Palatina î1 sprijini cu o mână rezemându-i capul pe peptul ei și țiindu-l de mizloc cu brațul ei cel drept. Apoi luându-l fie-care de câte un braț, se cercară a -l pune în mișcare. Deșeartă cercare! și numai o iubire oarbă și necugetată putea fi amăgită de credința întoarcerii la viață a unui om ast-fel sdruncinat de chinurile cele mai crude.</p>
   <p>Nefericitul nu mai era de cât un cadavru! El căzu îndată din mâinele celor ce -l ținuseră un minut în picioare.</p>
   <p>— Tocmai acum a murit sărmanul meu tată! zise Palatina înecată în lacreme.</p>
   <p>— Daca nu puturăm să -i dăm viața, cel puțin să -i dăm un mormânt, zise Stefan.</p>
   <p>— Ajută-mă să -l rădicăm d-aci, respunse Palatina.</p>
   <p>Și amândoui luându-l, unul de cap și altul de picioare, îl duseră până la marginea șanțului și depuindu-l acolo î1 acoperită cu pământul ce -l scoaseră din mal, care, format de curând, se desgrădi foarte ușor din locul său.</p>
   <p>Palatina îngenuchiă atunci pe acel mormânt, zise o scurtă rugă creștinească, -i făcu de trei ori semnul crucei și, după ce -l mai udă cu lacremele ei, și fiind-că ântâiele zori ale zilei începură a se ivi pe cer, se găti să părăsească acel loc dureros, când de o dată s-auzi la spatele ei un glas spăimântător care -i făcu să tresară pe amândoi.</p>
   <p>— Cine e acolo? strigă acel glas.</p>
   <p>Si ei, drept respuns, reintrată în șanț și se făcură nevăzuți în adâncimea sa cercuită.</p>
  </div>
     <div type="chapter" n="10">
   <p>CAP. IX.</p>
   <p>AUTODAFEUL CERȘETORILOR.</p>
   <p>Nu se sCia ce efect făcură, cuvintele nebunului asupra lui Vlad, dar cea ce se vedea pe fețele a cinci sute și mai bine cerșetori adunați din ordinul armașului într-o sală largă de scânduri, era o veseliă anevoiă de descris.</p>
   <p>Aceste ființe degradate din demnitatea lor de oameni prin nepăsarea societății și neprevederea cea nedreaptă a legilor ei, aceste ființe omenesci cari n-aveau de cât numele de oameni, acești miserabili cari nu posedă nimic pe pământ, lipsiți de or ce drepturi cetățenesci, fără nici un loc de adăpostire, fără nici un mizloc de viețuire, fără nici o îmbrăcăminte de eât nisce sdrențe cari acoperă și vara și earna, cari au ochi spre a invidia bunurile și prisoasele celor-alți, cari au urechi ca să auză înjurăturele sau batjocurele lor, cari au simțire ca să roșească de umilința lor, daca suferințele lor începute în leagăn și prelungite pănă la mormânt, -i mai lasă să roșească, acești desmosceniți ai neomeniei omenesci văzându-se de o dată îmbrâcați în haine noui, stând împrejurul mai multor mese întinse, mâncând și bând tot ce se găsea mai ales din ordinul Domnitorului, desfâtându-se poate pentru ăntâia dată în mizlocul lăutarilor, a vinului și a tot ce putea să înveselească acea serbare făcută numai pentru dânșii, nu puteau crede alt ceva de cât că suveranul lor căindu-se de câte rele a făcut, a cercat să se împace cu Dumnezeu și cu consciința sa începând să se dea la fapte bune și creștine.</p>
   <p>Numele lui Vlad era dară lăudat de toate gurele lor, și mai multe pahare fură deșertate cu urări și vivaturi pentru Domnul țărei.</p>
   <p> Iată-l sculați de la masă după ce au mâncat și au băut ca nici o dată; fumul vinului -i deșteptase dinm amorțirea lor de mai nainte, musica -i făcuse și mai voioși acum se credeau și ei reîntregiți în drepturile lor de fii ai patriei; trecutul lor li se părea ca un vis trist de care nu voiau să-și mai aducă aminte; ei prânziseră la un ospăț domnesc, cine era ca dânșii! d-aci înainte o eră nouă de fericire începea pentru ei: să trățeaseă acela ce n-a uitat că țțeara mai avea copii pe care nu-i cunoscea pân-atunci și cari vor putea fi și ei ceva pentru dânsa...</p>
   <p>Și începură să dănțuiească, să dea chiote prelungite, să cănte cântece de veseliă uitând lumea în beția lor cea voioasă.</p>
   <p>Dar veselia desmosceniților e scurtă ca și beția simțurilor din care se trezesc îndată! Si aceată trezire nu fu ca acea în care se deșteaptă un nefericit care e ursit să uite în vin suferințele și neajunsurile, și apoi s-o mai poată re-noui de câte ori cupa acestor suferințe s-ar umplea; acea trezire se întâmplă în miziocul flăcărilor cari coprinseră de o dată tătă casa acea de lemn urlând ea vijelia cea turbată înaintea căria nimic nu poate sta.</p>
   <p>Deșteptați de o dată în miziocul acestuz foc selbatic care mistuise într-o clipă o parte din pereții acelei case și înainta cu furiă asupra lor, nefericiții cerșetori năvăliră la uși ca să-și scape viața, dar ușile erau toate încuiate pe din afară, și acele ce se prefăcuseră în cenușă și pe unde ar fi putut unii să easă erau păzite de ostași armați cari -i opriră d-a eși.</p>
   <p>Erau câte-va sute din acești păcătoși bărbați, femei, copii, unii orbi, alții șchiopi, sluți, bătrâni căzuți sub povara anilor și a suferințelor, câte-va sute, am zis, de ființe pe cari chiar moartea le-a respectat, dar cari au cătat să pără în flacările aprinse de mâna celui mai crud și mai cumplit dintre oameni.</p>
   <p>Se zice că pe când ei ardeau în foc, Vlad se arătă înaintea acestei scene grozave, și auiind țipetele și urletele arșilor dimpreună cu blestemele ce-i trimiteau în agonia lor, ar fi rîs din toată inima de plăcerea ce-i produse acest concert sălbatic.</p>
     </div>
     <div type="chapter" n="11">
   <p>CAP. X.</p>
   <p>STRIGOII.</p>
   <p>Am zis într-unul din capitolii trecuți că unul din ostașii cari păzeau tabăra celor puși în țeapă și a celor ce erau meniți a fi trimiși pentru ridicarea zidurilor cetății Poenarii, văzând la licărirea ziorilor pe Palatina și pe Stefan la marginea șanțurilor ce împresurau tabăra, a dat alarma.</p>
   <p>Câți-va ostași alergară atunci la strigarea camaradului lor pe care -l găsiră aproape de șanț făcându-și crucea și scuipându-și în sîn, ca cei ce cred că au văzut pe necuratul.</p>
   <p>—De ce-ai strigat și ce-ai văzut de -ți faci crucea? întrebă unul din ostașii cei veniți pe cel ce-i chemase.</p>
   <p>— Ceea-ce am văzut nu e lucru curat, răspunse acest diu urmă.</p>
   <p>— Ca ce lucru, Marine? spune-ne și noă.</p>
   <p>— Am văzut doi strigoi, unul parte bărbătească și altul parte femeească, respunse Marin tremurând.</p>
   <p>— Taci, mă!</p>
   <p>— Crede-mă, Udreo, Dumnezeu să te crează, că nu-ți mint.</p>
   <p>— Dar unde sunt, mă? că eu nu-i văz.</p>
   <p>— Uite, au apucat pe șanț la vale și au perit din ochii mei, cum pere o schînteiă pe care o vezi și nu o mai vezi.</p>
   <p>— Dar poate ți s-a nălucit, zise Udrea.</p>
   <p>— Aș, nălucit! că doar nu sunt prins de friguri.</p>
   <p>— Se poate, zise un al treilea ostaș; cată să fie din cei morți în țeapă, și cari au fost blestemați, pe când trăiau, să se facă strigoi după moarte.</p>
   <p>— Mă tem, respunse Marin, să nu se ducă la Măria sa să-i facă vre-un rău de resbunare. Mai scii?</p>
   <p>— Au să-i sugă sângele amândoi, observă un alt ostaș. Să-i dăm de scire ca să se apere.</p>
   <p>— Doară să-i puiă și pe ei în țeapă când s-ar putea una ca asta, zise Udrea.</p>
   <p>— Da, când i-ar vedea, respunse Marin, dar ei nu se arată în ochii acelora ce vor să-i chinuiească, ci numai la aceia pe cari nu vor să le facă nici un rău.</p>
   <p>— Asta e prea adevărat, zise unul din ostași, și-mi aduc aminte de o întîmplare ce -mi-o spunea reposata bunică-mea când trăia.</p>
   <p>— Ce lucru, Stremur? întrebă Marin. Ia șezi colea și spune s-auzim și noi acea întâmplare.</p>
   <p>Și Stremur s-așeză pe coasta unei movile și spuse ast-fel:</p>
   <p>„Un fiu de Domn iubea uit fată, din satul Colan de unde -mi sunt părinții. Era fata pârcălabului și era frumoasă cum n-a mai fost alta să-i semene. Uă bălăioară de șeai-spre-zece ani, cu ochii mai albaștri de cât cerul când e senin, cu părul mai galben de cât albina, cu buzele ca smeura, cu fața albă ca laptele și rumenă ca o cireașă ce dă în pîrguit.</p>
   <p>„Fecior de Domn daca o văzu i s-au turat ochii după dânsa și-a pus-o la inimă de n-o mai uita, și nu-i mai venea nici să doarmă, nici să mănânce, ba nici că-i mai era aminte de nici o petrecere și de nici o plăcere.</p>
   <p>„Intr-o zi el plecă la vânătoare ca să-și mai uite dorul sufletului său și să-și recorească focul în umbra cea cu răcoare a pădurii unde venise să vâneze, dar Iată că dă peste ea. Fata culegea fragi și-și umplea cofița ca să le ducă acasă. Ea cum văzu pe fecior de Domn, lăsă ochii în jos, și nu scia dacă era mai bine să stea sau să fugă. Atunci fecior de Domn s-apropiă de dânsa și-i vorbi de iubit, -i spuse de focul inimei sale și-i zise într-un cuvânt că dacă nu-l va iubi și ea, el nu vrea să mai trăească.</p>
   <p>„La toate vorbele astea, fata rîdea într-una, și rîzând-și arătă doă șire de mărgăritare albe din mica ei guriță. Fecior de Domn -și perdu mințile privind atâta frumusețe. El -i jură că daca -l va iubi -i va da scaunul domnesc ce-l va mosceni de la tată-său.</p>
   <p>„— Nu voiu să fiu Doamnă pentru câte-va zile sau câte-va luni, respundea fata, și apoi să mă întorc eară de unde am fost.</p>
   <p>„— Dar când vom perde domnia țărei ne vor remânea destule avuții ca să trăim fericiți, noi și copii noștri.</p>
   <p>„— Nu voiu să mă mărit, zicea fata vrând să se depărteze.</p>
   <p>„— Mai stai, nu te duce așa curând; de ce ești sălbatică? oare te temi de un om care te iubesce?</p>
   <p>„— Mă tem, zicea fata.</p>
   <p>„— Pentru ce te temi?</p>
   <p>„— Pentru că nu iubesci decât frumusețea mea, ear când o voiu perde, atunci ai să mă urăsci, fiind-că nu mai ai ce iubi în mine.</p>
   <p>„— Dar ce trebue să fac pentru ca să te încredințez că iubirea mea e mare și nu va peri din sufletul meu de cât când va eși și el din mine?</p>
   <p>„— Daca vei face ce-ți voiu cere, atunci te voiu crede, zise fata.</p>
   <p>„— Ce să fac? spune mai curând ca să puiu în lucrare tot ce te mulțumesce.</p>
   <p>„— Să-mi aduci trei picături de rouă, care curge o dată pe an în zioa Florielor din ochii suratei soarelui pe vârful celui mai înalt munte din țeară, și atunci te voiu iubi și vei fi al meu.</p>
   <p>„— Dar ce vrei să faci cu ele? întrebă fecior de Domn.</p>
   <p>„— Daca mă voiu spăla cu ele, frumusețea mea nu va mai peri nici o dată.</p>
   <p>„— Când mi-ai cere să-ți înjug doă-zeci și patru de urși la car și să te plimb prin tot satul mânându-i eu cu stremurarul; când mi-ai zice să mă dau afund în mare și să caut inelul ce-l vei lăsa să cază sub valurile ei adînci sau când m-ai pune să es la luptă dreaptă cu cel mai uriaș din sburători și să ți-l culc întins la picioare, tot ar fi mai ușor de făcut de cât ceea-ce -mi ceri.</p>
   <p>— Si pentru ce e anevoiă de împlinit cererea mea? întrebă fata.</p>
   <p>— Pentru că de voiu găsi rouă de care -mi vorbesi, cum am să -ți o aduc? Până să sosesc cu ea aci, ea va fi svântată de razele soarelui și nu va rămânea nimic.</p>
   <p>— Dar pân-a nu se svânta, o vei spori mereu cu lacreme din ochii-ți și ea nu va peri nici o dată.</p>
   <p>„Fecior de Domn cugetă puțin la vorba fetei apoi se hotărî să se ducă. Și încalecă îndată roibul care -l aștepta înșelat și înfrânat și care fiind năsdrăvan î1 duse într-un sbor pe piscul celui mai înalt munte din Carpați. Acolo -și făcu o colibă de mesteacăn îmbrăcată cu crăci de brazi și de pini și asceptă câte-va luni până în ziua Florielor. Atunci se sculă cu zorile și adună de pe earbă trei picături de rouă pe cari le puse într-o cutiuță de aur bătută cu mărgăritare și -și căută calul ca să se ducă mai iute dupe dorul fetei ce o iubea, dar în locul calului el găsi numai oasele lui: urșii din munte îl mâncaseră de mult, și el nici că scia nimic. O luă dară la picior spre satul Colan.</p>
   <p>„Calea i se părea mai lungă acum la întoarcere de cât la ducere. La fiă-care minut scotea cutiuța cu rouă din sîn, și fiind-că roua perea neîncetat, el storcea trei lacreme din ochii lui și le lăsa să pice în cutiuța de aur în loc de rouă. Lacremile se svântau într-un minut, și el storcea altele, ast-fel că, dup-o călătoriă de zece zile pănă, s-ajungă la satul fetei, el a vărsat de trei ori patru-spre-zece mii patru sute de lacreme, ear când ajunse la marginea satului, remăsese orb de plânsul cel mult.</p>
   <p>„Vrând apoi să intre în sat, el auzi lăutarii căntând, lumea înveselindu-se; unii se mișcau în drepta, alții alergau în stânga; tot satul era într-o ferbere de mișcare, de cântice și de chiote vesele.</p>
   <p>„Fecior de Domn întrebă ce lucru se întâmpla de era lumea așa veselă.</p>
   <p>„— Cum să nu fiă? response o babă care -l auzi; azi se mărită fata pârcălabului cu un fecior de Domn, care i-a adus trei picături de rouă de la surata Soarelui, ca să -i țiă frumusețea până la moarte.</p>
   <p>„Când auzi asemene vorbe, fecior de Domn remase încremenit; apoi viindu-și puțin în fire se duse pe dibuite, și tot întrebând până la casa unde se făcea nunta. Acolo, oprindu-se în pragul ușei, mai umplu o dată cutiuța cu lacreme din ochii lui și întrebă de numele Mirei. Ast-fel se numea mireasa.</p>
   <p>„— Ce vrei cu dânsa? zise un tânăr care părea frumos ca lumina soarelui într-o zi de primăvară.</p>
   <p>„— Am venit să o iau, că mi-a jurat să fiă a mea daca -i voiu aduce trei picături de rouă picate din ochii Suratei soarelui, respunse fecior de Domn.</p>
   <p>„— Minți! zise tânărul; ea este mireasa mea, și eu -i am adus acele trei picături de rouă care le a cerut.</p>
   <p>„— Cine ești tu?</p>
   <p>„— Sunt fecior de Domn, care a iubit-o și de care am fost iubit.</p>
   <p>„— Nu ești tu acela, sunt eu, și Iată picăturile de rouă amestecate cu lacreme din ochii mei cari -și au perdut vederile plângând pentru dânsa.</p>
   <p>„Și fecior de Domn -i arăta cutiuța de aur cea plină de lacreme.</p>
   <p>„— Ești un amăgitor! -i zise tânerul smulgându-i cutiuța de aur și asuinzând-o în sînul său.</p>
   <p>„— Dă -mi cutia înapoi, sau te sugrum cu unghiele mele! zise fecior de Domn apucând cu brațele lui pe streinul și trăgându-1 afară în curte.</p>
   <p>„— Atunci să ne luptăm în luptă dreaptă, zise tânărul.</p>
   <p>„— Să ne luptăm! respunse fecior de Domn.</p>
   <p>„Și amândoi se luptară de dimineață și până în amurgul serei, dar văzând că nu -l putea învinge, tânărul scoase binișor un cuțit de la brâul său și înjunghiă pa fecior de Domn sub coasta stângă.</p>
   <p>„— M-ai mâncat fript”! strigă dânsul căzând. Apoi -și dete sufletul.</p>
   <p>„Nunta se făcu. La săptămână eși mireasa cu omul ei în calea primară.</p>
   <p>Trecând printr-o cămpiă numai verdeață și flori, Mira zări un fluture cu aripele aurite și cu stropitori de mărgăritare pe spatele său cel roșu, care era de o frumusețe rară.</p>
   <p>„— Ia vezi ce fluture frumos! zise Mira omului ei. Mă duc să-l prinz.</p>
   <p>„— Unde vezi vr-un fluture p-aci, nevastă? o întrebă omul ei care nu vedea nimic,</p>
   <p>„— Ba este, și voiu să -l prinz, că prea mult -mi place, zise femea lui alergând după fluture.</p>
   <p>„Omul ei sgîia ochii pretutindeni ca să vază fluturele, dar nu putea nici să -l zărească măcar.</p>
   <p>„Ea se luă după fluture; el intră într-un crăng; apoi trecu dincolo de crâng, ea se ținea după dânsul: fluturele ajunse la marginea unui lac mare și limpede cum e cristalul, ea se duse spre lac; fluturele trecu lacul, ea se luă după el până -l prinse, dar căzură amândoi în fundul iadului. Omul ei care o urma de departe, văzând pe femea sa perind sub valurile lacului scoase un țipet.</p>
   <p>Atunci d-o dată se văzu eșind din lac un june călare pe un cal roib ținând în brațele lui o femeă tânără. Era fecior de Domn și cu Mira. El se făcuse strigoiu și din strigoiu se prefăcu în fluture care s-a arătat numai ei, ear nu și lui, până când a amăgit-o și a pus mâna pe dânsa. Soțul ei a vrut să-și ceară nevasta, și el -i respunse că lui -i se cuvenea, care vărsase atâtea mari de lacreme în cât s-a făcut din ele acel lac. Si zicând așa, dete călcâie calului și peri ca o stea ce se ascunde într-un nor, ear cel ce amăgise pe Mira că era el adevăratul fecior de Domn, de necas s-a aruncat în lac și nu s-a mai întors până în zioa de azi”.</p>
   <p>— Frumoasă ți-e povestea, vere Stremur, zise Udrea, dar ia uită-te colo de vale cine sunt cei duoi inși, un bărbat și o femeă, cari vor să treacă Ialomița dincolo; nu-i cunosci tu?</p>
   <p>Ostașii se uitară în partea unde le arătase Udrea, dar Marin recunoscând pe Stefan și pe Palatina, scoase un țipăt:</p>
   <p>— Iată strigoii, mă, de care vă spuneam! zise el.</p>
   <p>Si toți își făcură trei cruci uităndu-se după dânșii.</p>
     </div>
     <div type="chapter" n="12">
   <p>CAP. XI.</p>
   <p>RĂZBOIUL.</p>
   <p>In seraiul Sultanului Mahomet II trăia de câtva timp un frate al lui Vlad Țepeș a nume Radu. El era june, și frumusețea lui cea mare -l dete mai târziu numele de Radu cel Frumos.</p>
   <p>Radu devenise favoritul Sultanului, în căt petrecea mai nedespărțit de dânsul și mânca la aceași masă împreună. Frumusețea acestui june orbise așa de mult pe Mahomet că într-o zi -i făcu nisce propuneri rușinoase. Radu se revoltă la aceste propuneri și vrând să se apăre cu sania în contra violenței ce-i făcea Sultanul, îl răni în mai multe locuri, cea ce mâniind pe Mahomet II făcu să depărteze pe Radu în esilul Caramaniei.</p>
   <p>Urgia Sultanului nu ținu însă mult, și după cât-va timp î1 aduse înapoi mai îmblânzit și mai dispus a servi plăcerilor Sultanului, care -i promitea în schimb domnia țărei.</p>
   <p>Era și timp; cruzimile spăimântătoare ale lui Țepeș, ajunseseră în culme; cătă să cugete cineva a le pune un capăt.</p>
   <p>Plângerile nemulțumiților de guvernul acelei fiare care se spurcase la sânge și acum înota pe toată zioa în valurile lui, aceste plângeri fuseseră mai de multe ori trimisa Sultanului, dar el le pusese la dosar nevoind să nemulțumească pe favoritul său care era fratele acelui Domn. Acum însă când credea timpul sosit pentru a da domnia țărei lui Radu, el cugetă a pune aceasta în lucrare.</p>
   <p>Doi soli fură trimiși la Vlad spre a-i face cunoscut că voința Sultanului era să meargă în persoană ca să i se închine, și tot într-un timp să dea și cinci sute copil de Români, două condițiuni pe cari trufia lui Vlad nu le ar fi îndeplinit nici o dată.</p>
   <p>Solii înfățișăndu-se lui Vlad, care se afla pe tronul său și împresurat de floarea boerilor și capilor oștirii, primiră drept respuns refusul Domnitorului. Țepeș voind să-și resbune și mai mult pentru cutezarea înjositoarelor propuneri ce-i făcuseră acei soli, le zise să-și scoață turbanele de pe cap înaintea Domnului țărei. Solii respunseră că nu le eartă datinele lor a-și scote turbanele nici înaintea padișahului lor. Atunci Vlad dete ordin să bată acele turbane pe capetele lor cu câte trei cuie, și solii căzură morți de grozava pedeapsă a lui Țepeș.</p>
   <p>Acest fapt întărită și mai mult pe Sultanul, care aflând în acelaș timp că Țepeș a mizlocit alianța lui Mateas Corvin, însărcină pe Circaci Hamusa, pașa Vidinului, și pe Junis-bey, dragoman al său, un Grec Catabolinos, acum lepădat de lege, să intre în țeară cu zece mii de turci și să atragă pe Vlad într-o cursă la dânșii acasă.</p>
   <p>In contra asceptării lor însă, Vlad care simțise uneltirile lor, cade de o dată asupra lor, le sfărâmă oastea, și prinzându-i pe ei vii, -i puse în țeapă, după ce le tăia mâinele și picioarele. Asemenea periră în țeapă și toți cei-alți ostași câți fuseseră căzuți în mâinele sele.</p>
   <p>Nemulțumindu-se cu atâta, Vlad trece în Bulgaria, face o mulțime de prade și robind douăzeci și cinci de mii de Turci și Bulgari -i pune pe toți în țeapă.</p>
   <p>In mizlocul acestei păduri de oameni înțepați, între cari Hamuș pașa era așezat mai presus de toți în vestmintele lui roșii, Vlad Țepeș împresurat de căpitanii săi fruntași, veni să cineze desfătându-se la țipetele cele fiorose ale murinzilor.</p>
   <p>Se poate înțelege foarte ușor turbarea lui Mahomet când auzi aceste nuoi fapte ale lui Vlad. Uă armată compusă, după unii, de o sută cinci-zeci mii oameni, ear după alții de două sute cinci-zeci mii, fu trimisă peste Dunăre ca să resbune pe cei ce fuseră uciși cu atâta cruzime de acea selbatică fiară. Vlad -și făcu și el pregătirile de resbel fără întârziere. El -și împărți oștirea în două corpuri, din cari unul î1 trimise asupra lui Stefan cel Mare și altul, compus de zece mii călăreți, asupra lui Mahomet, care ajunsese la Dunăre cu o sută cinci-zeci vase și două-zeci și cinci galere, predând și prefăcând în cenușe malurile române, pe când Stefan cel Mare, împreună cu o parte de oștire turcească și alta de Moldoveni, se cerca în deșert să bată cetatea Chilia, care p-atunci se afla a lui Vlad.</p>
   <p>Intrând în țeară, Turcii se îndreptară spre cetatea Poenarii, unde se închisese, spre apărare, familia lui Țepeș împreună cu familiale unora din boeri din ai casei domnesci. Dar ei găsiră pretutindine în calea lor un baragan întins fără sate, fără nici o suflare omenească, fără earbă, fără vite, fără merinde și mai fără apă de băut. Toți locuitorii din partea locului, și chiar din județele cele apropiate, se retrăseseră din preună cu femei, cu copii și cu bătrânii lor la munte, și se ascunseseră prin acele păduri nestrebătute pân-atunci de cât numai de fiarele selbatice.</p>
   <p>Turcii băteau de șeapte zile câmpii ca nisce râtăciți, morți de foame și de sete. Când fu zioa d-a șeaptea, ei săltară de bucuriă văzând o apă curgând printr-o câmpiă roditoare și plină de copaci de toată mărimea, dar când s-apropiară de a ei loc, ei nu văzură de cât mii de țepe cu oameni d-ai lor înfipți în ele. Sultanul fu coprins de o spaimă nespusă la această vedere neasceptată.</p>
   <p>Nici numărul cel mare al Turcilor, nici intrigele lor și ale lui Radu care se cercase în toate chipurile să corupă pe ostașii lui Țepeș ca să-l părăsească, nu reușiră întru nimic, atât de mare era spaima ce o însuflase Vlad în inimele supușilor lui!</p>
   <p>Din pădurile învecinate unde se ținea ascuns cu oastea lui, el pândea toate mișcările Turcilor, și când vedea o parte din marea oștire a lui Mahomet că se depărta din tabără după pradă, el eșea din pădure, cădea ca fulgerul asupra acelor nefericiți și-i măcelărea până la unul.</p>
   <p>Dar Țepeș nu se mărginea într-atâta, el eșise de mai multe ori din ascunzătoarea sa ca să observe tabăra turcească. Un plan uriaș, plan de toată cutezarea clocea de câte-va zile în capul său. Acest plan, care unea sublimul cu grotescul pe tărâmul celei mai cutezătoare cruzimi, era ca să prinză pe sultanul de viu și să-l puiă în țeapă.</p>
   <p>Idea asta -l munci câte-va zile fără a-i lăsa nici un repaos și nici putința d-a o părăsi.</p>
   <p>Intr-o noapte întunecoasă și tăcură, Vlad ese din pădure cu zece mii de călăreți, cei mai ageri din oștirea sa; fiă-care purtând câte o torță aprinsă în mână; el intră, cu furiă în tabăra Turcilor, s-avântă asupra cortului lui Mahomet ca un stol de ereți flămânzi, atrași de un câmp de leșuri; dar întunericul -i făcu să rătăcească drumul; cortul asupra căruia căzură ei era al vizirului Mahmud-pașa și al lui Isac-pașa.</p>
   <p>Cu toate acestea, privea a era măreață în selbătăcia ei, scena care se petrecea în tabăra lui Mahomed II, era din cele mai înfiorătoare. Spaima Turcilor nu se putea descrie când se văzură în fația atâtor mii de cavaleri al morții cu paloșul într-o mână și cu o torță aprinsă în alta, măcelărind, arzând, răsturnând cu peptul cailor lor spenați, șire întregi de ieniceri cari năvăleau din toate părțile, ca să apere cortul Sultanului. Ziduri de Turci ce formau împrejurul acelui cort și ele se spărgeau de atacul cel furios al năvălitorilor români. Toată oștirea turcească fu în picioare. Aproape doă sute mii luptători în contra a zece mii! In deșert stăruia Țepeș a pătrunde până la Sultan; el fu nevoit a se retrage dinaintea ziorilor cari începuseră a licări pe cer. Ucisese o mulțime numeroasă de Turci cari mai urmară a se ucide între dânșii, nesciind, în învălmășeala lor, în cine loveau.</p>
   <p>Când se lumină ele ziuă, Mahomet însărcină pe Ali-bey, fiul lui Mihael, să ia o cavaleriă aleasă și să urmărească pe Români. Ali bey ajunse o parte dintr-ânșii și se întoarse în tabără, cu vre-o miiă de prinși, cari fură toți uciși din ordinul lui Mahomet.</p>
   <p>Să însemnăm aci o trăsură de credință din partea unui ostaș al lui Țepeș, care căzuse cu vre-o alți câți-va, în mâinele Turcilor în noaptea călcării taberei lor. El fu dus înaintea vizirului, care -l întrebă unde se afla Țepeș ascuns; prinsul nu voi să spuiă, de și scia unde se afla suveranul său. Vizirul -l amenință că daca nu, va spune va fi ucis. „— Sînt gata, să mor, respunse credinciosul ostaș, dar nu voiu trăda pe frații mei.” Vizirul dete ordin să i se taie capul, apoi întorcăndu-se către ai săi, zise că daca Vlad avea o armată mai numeroasă ar ajunge curând unul din cel mai mări căpitani din lume.</p>
   <p>Oștirea lui Mahomet plecă înainte în contra lui Vlad Țeppș. Acesta aflând că Stefan cel Mare se cerca să mai împresoare cetatea Chilia, se duse cu o parte din oștirea sa în Moldova, după ce lăsă șease mii de oameni să hărțuească pe Turci haiducesce.</p>
   <p>După plecarea lui Vlad, unii din căpitanii lui năsnind la un nume strălucit, se prinseră într-o luptă crâncenă cu Turcii, comandați de Iusuf-pașa, și bătându-i -i fugări până la o distanță mare, când Omar, fiul lui Turahan, eșindu-le înainte cu o putere mai mare -i bătu, și le luă două-mii de prinși. Țeara fu în urmă cotropită de urcime.</p>
   <p>Vlad se întoarse de la otarele Moldovei fără a ajunge la nici un scop. Domnia lui Țepeș începea să încline spre apus, și acum părea a răsări pentru fratele său Radu cel Frumos, care se bucura de favoarea lui Mahomet II. Ali-bey fu însărcinat cu înlocuirea lui Vlai prin favoritul său.</p>
     </div>
     <div type="chapter" n="13">
   <p>CAP. XII.</p>
   <p>CEI DOI FUSTAȘI</p>
   <p>La poarta palatului domnesc din Tîrgoviște doi fustași stau de sentinelă cu lăncile lor în mână, unul în dreapta și altul în stânga porții.</p>
   <p>In fația lor cerul începea a se roși de cele din urmă raze ale soarelui care apunea sub o neagră sprinceană a unui nor ce părea că un balaur uriaș svîrcolindu-se într-o flacără mai uriașe de cât dânsul.</p>
   <p>Totul era liniscit împrejurul lor, ca și în curtea palatului de când Domnitorul plecase în bătaiă și familia domnească se afla încă în cetatea Poenarii.</p>
   <p>Ziua începea să mijească și liliecii curmau sborul lor misterios și se îndreptau spre Chindia.</p>
   <p>Cei doi fustași se priviră între dânșii pe neașteptate, și ochii lor întîlnindu-se, păreau a se întreba despre lucruri pe cari gura lor nu cuteza să și le zică.</p>
   <p>Amândoi erau juni; amândoi frumoși, fără a fi mândri nici de junețea lor, al cării preț nu-l cunosceau, nici de frumusețea lor de care nu voiau să ție seamă.</p>
   <p>Până vom face mai multă cunoscință cu acești doi ostași, i vom numi, pa unul, cel blond și pe cel-alt, cel brun, de și numele ce-și da unul altuia era Barbu al celui brun și Onel al celui blond.</p>
   <p>— De ce te-ai uitat așa la mine? întrebă cel brun pe cel blond.</p>
   <p>— Am vrut să sciu daca ți s-a părut și ție ceea ce mi s-a părut și mie, respunse cel  blond.</p>
   <p>— Vrei să zici de acel nor negru care părea arzând în flacăra soarelui?</p>
   <p>— Voiu să zic de acel soare care a perit în negura norului și pare că s-a stins într-ânsul.</p>
   <p>— Se poate lua și ași, zise cel brun. Dar acei lilieci cari strebătură aerul ca nisce săgete vii, nu seamănă a fi ca nisce purtători de sciri întristătoare?</p>
   <p>— Ca ce fel de sciri?</p>
   <p>— Sciri... despre soarta bătăliei, despre... vr-o întâmplare rea ce ar fi cercat-o suseaoul... Se aud cam multe vorbindu-se despre dânsul.</p>
   <p>— Și ce ai auzit tu?</p>
   <p>— Pân-a nu schimba pe cel dinaintea mea, treceam pe la grădina Vărzarului; tocmai când eșeam d-acolo doi inși pe cari nu -i cunosceam, fiind-că mă aflam la spatele lor și nu puteam să -i văd în față. Ei dară vorbeau între dânșii încet, dar nu așa de încet ca să nu -i auz eu.</p>
   <p>— Și ce spuneau ei?</p>
   <p>— Unul dintr-ânșii spunea celui alt că el sciă cu bună seamă că Suseanul a fugit la Unguri și că Mateaș Corvin -l-a trăntit într-o închisoare din Buda.</p>
   <p>— Să fiă cu putință! zise cel blond cu o mirare ce semăna mai mult o amărăciune. Dar oastea lui?</p>
   <p>— Ostea lui e împrăsciată de puterea Sultanului care a fost de două zeci de ori mai mare de cât a lui. Dar n-a fost numai sfărămarea oștirei sale care -l-a făcut să treacă peste otare, ci fiind-că s-a văzut de o dată părăsit de toată țara care s-a săturat de cruzimile lui cele mari.</p>
   <p>— Când ar fi precum zici tu, Barbule, nu sciu ce m-ar opri d-a--mi lepăda acest port ostășesc și a nu frânge lancea în doă care m-a încelat de șease luni de zile în credința ce o pusesem într-ânsa.</p>
   <p>— S-apoi ce-ai face? întrebă Barbu.</p>
   <p>— Si ce alt-mi ar fi rămas de făcut, de cât să mă iau după urma lui până unde -i-au încetat pașii d-a mai ridica pulberea pământului.</p>
   <p>— Onel, mă spaimântă vorbele ce mă faci s-aud.</p>
   <p>— Când voiu pune în lucrare ceea ce am zis, nu vei mai auzi vorbele mele ca să te spăimânți.</p>
   <p>— Si crezi că daca te vei duce d-aci, eu te voiu lăsa să te duci fără mine?</p>
   <p>— Cum vei voi.</p>
   <p>— N-am jurat împreună să fim frați de cruce nedespărțiti chiar din zioa când am intrat amândoi în oștire?</p>
   <p>— Da, am jurat să fim nedespărțiti pe cât timp vom fi ostași.</p>
   <p>— Si când -mi ai descoperit cugetul care te-a făcut să iei acest port de ostaș, n-am mai jurat pentru a doa oară ca să nu ne părăsim până vei pune în lucrare acest cuget?</p>
   <p>— Vei voi dară să mă urmezi ori unde mă voiu duce?</p>
   <p>— Te voiu urma și în mormânt de vei voi.</p>
   <p>— Chiar daca îndeplinirea cugetului meu ne-ar costa viața?</p>
   <p>— Chiar și atunci.</p>
   <p>— Si chiar cu prețul chinurilor celor mai grozave ce ne-ar aștepta înainte sau după ce vom pune în lucrare cea ce scii?</p>
   <p>— Si chiar cu prețul chinurilor ce sufletele păcătoșilor au să le îndure în împărăția necuraților.</p>
   <p>— Atunci vom urma a fi frați de cruce și pe viitor...</p>
   <p>Aceată convorbire fu întreruptă de o dată prin venirea unui ofițer de fustași care sosea cu patru ostași să schimbe garda de la poartă.</p>
   <p>Ofițerul eră uu june ca de vr-o doă-zeci și opt de ani, spân, cu părul creț și roșcovan și cu ochii crăpăt; d-o taliă de mizloc și îndesat, cărn și cu fața plină de pistrui.</p>
   <p>Oprindu-se în fața celor doi fustași, el-i privi lung cu o mirare ce nu -și o putea esplică, apoi apropiându-se de dânșii și ațintindu-i mai cu luare a minte clăti din cap că unul ce se încredință despre ceea ce voia să sciă și puind doi alți fustași în posturile lor:</p>
   <p>— Voi să mă așteptați la armășiă, zise el către cel d-ântâiu.</p>
   <p>Cei doi fustași schimbară o căutătură înțelegătoare între dânșii, și se depărtară făr-a murmura, escortați de cei alți doi ostași din suita ofițerului.</p>
     </div>
     <div type="chapter" n="14">
   <p>CAP. XIII.</p>
   <p>UNDE SE EXPLICĂ CAPITOLUL PRECEDENT</p>
   <p>Rămâind singur, ofițerul zise, vorbind în sine:</p>
   <p>„Acum nu mă mai îndoesc... Sunt ei, ceea ce- mi s-a spus s-a adeverit... Păcătoasa a luat portul bărbătesc, spre a putea intra în oștire și să se poată apropia de acela care i a ucis pe iubitul ei ca să -și resbune asupra lui... Stefan care o iubesce a cătat să o însoțească aci spre a -i da mână de ajutor... Ah! daca nu eram nevoit a urma pe Vlad în bataia sa cu Turcii, de mult le tăiam gustul de resbunare!... Dar timpul n-a trecut încă, și eu n-am uitat nici trănteala ce -mi a dat cu calul ei acea ticăloasă ființă, nici înjurăturele acelui lepădat pe care -l credeam că ține cu mine și pentru care m-am arătat tot-d-auna cu inima curată și cu toată buna voință... Tremurați acum! zioa voastră cea după urmă a sosit. Cei ce cugetă să uneltească o trădare asupra vieței Domnului țărei cu moarte vor fi resplătiți!... Dar ce s-aude colo în depărtare! adaose el în gura mare ca să fiă auzit de cele două sentinele de curând așezate de dânsul.</p>
   <p>— E un călăreț care vine în fuga mare, respuase unul din fustași.</p>
   <p>— De unde scii tu? eu nu văz nimic.</p>
   <p>— Tocmai în dreptul unde răsare luna se vede o pulbere deasă înălțându-se către cer... Tropotul calului se face din ce în ce mai auzit apropiiându-se...</p>
   <p>Na! acum să zăresce și călărețul pe lângă crucile din drum.</p>
   <p>— Destul! nu te întreb mai mult, zise ofițerul înaintând către călărețul ce sosea în toată fuga calului său.</p>
   <p>— Ce veste? îl întrebă ofițerul când acesta se opri.</p>
   <p>— Domnul Vlad a părăsit țara și a trecut la Unguri, response călărețul.</p>
   <p>— Tot adevărat a fost, cugeta ofițerul îngălbenind la această noutate; și cu toate acestea nu vream sa crez ce se spunea de unii alții.</p>
   <p>Apoi îndreptându-se către călăreț:</p>
   <p>— Si de cine se aude ca va veni în locu-i? întreba el.</p>
   <p>— E fratele Mariei sale, Radu cel frumos, care vine cu Ali-bey, cu o mulțime de boeri și cu oaste turceasca să-i puia pe scaunul domniei.</p>
   <p>— Si unde se afla noul Domn acum?</p>
   <p>— A ajuns la Titu, unde se va opri noaptea asta, și mâine va porni spre Tîrgoviște.</p>
   <p>— Am destul timp pîna mâine ca să mă curăț de aceia pe cari -i uresc, cugetă ofițerul.</p>
   <p>— Mă ertă, căpitane, zise călărețul, dar nu cumva scii unde aș putea găsi pe căpitan Radu.</p>
   <p>— Sunt chiar eu acela, response acest din urmă.</p>
   <p>— E voința Măriei Sale a noului Domn, să vii la Titu, chiar astă-seară, ca să -i spui starea în care se află Tîrgoviștea, precum și tot ce urmeasă să sciă Măria Sa.</p>
   <p>— Si te-a trimes drept la mine pentru asta?</p>
   <p>— Ba nu, dar marele armaș -mi-a zis să viu la d-ta care cunosci lucrurile astea mai bine, ca unul ce ai fost atâtea luni la armășiă înainte, de a trece la altă armă.</p>
   <p>— Si... trebue să plec îndată?</p>
   <p>— Cât de curând ca să poți ajunge înaintea plecării Măriei sale d-acolo.</p>
   <p>— Bine, zise Radu după o scurtă tăcere. Apoi cugetând un minut în sine: voiu amăna resbunarea pentru o zi sau doă, zise el încet. Si intră în curtea palatului spre a -și face pregătirile de plecare.</p>
     </div>
     <div type="chapter" n="15">
   <p>CAP. XIV.</p>
   <p>BEAT DE AMOR ȘI DE VIN</p>
   <p>Doi ani trecuseră de la așezarea pe scaunul domniei a lui Radu ce1 Frumos.</p>
   <p>Fratele tiranului nu insufla încă destulă încredere Românilor, dar ei așteptau să vază faptelt acestuia și apoi să judece daca sângele Draculescilor s-a prefăcut în moscenitorii unui scaun adăpat de atâtea mii de ori în valuri de sânge.</p>
   <p>Nici Palatina nici Stefan nu plecăseră încă din țeară spre a pune în lucrare scopul lor de resbunare care-i însuflețea pe amândoi. Ceea ce amănase plecarea lor era moartea bunichii lui Stefan și intrarea acestuia în drepturile lui de singur moscenitor al micei averi remase de la aceia ce -i ținuse 1oc de mamă.</p>
   <p>O mică moșioară, o viă și o casă era tot ce moscenise Stefan, și acum umbla să vânză toate imobilele acestea și să le prefacă în bani, de cari avea atăta nevoiă pentru călătoria lor.</p>
   <p>Toate aceste afaceri luară mult timp junilor, pe lângă acela ce -l petrecuse în închisoarea unde au stat mai bine de un an, fiind-că noul Domn Își mărginise aci toată pedeapsa sa și nu ținuse în seamă grava acuzare ce adusese asupra acelor nefericiți Radu care voia să -i piardă cu orice preț.</p>
   <p>In cea după urmă, zioa plecării pentru Ungaria se otărîse pentru Stefan și Palatina. Acea zi era să fie a doa-zi.</p>
   <p>In ajunul acelei zile, într-o seară din luna lui august, amândoi junii se aflau în chioșcul unei grădine aparținând la casa unde locuiau.</p>
   <p>Chioșcul era foarte simplu. Construit de scânduri colorate cu o față roșie închisă, el se perdea mai de tot în stufosul frunzis de lăurusce și de ederă ce-l acoperea. Vederea lui se întindea asupra Ialomiței al cării unde str văzătoare se rostogoleau sub poalele dealurilor de pe malul opus, reflectând lumina unei lune care părea cea măi strălucitoare în seara aceea.</p>
   <p>Stefan și Palatina se aflau la o mică masă rotundă unde mâncaseră și unde înamoratul june, pasionat atunci mai mult de cât or când, -și aprindea focul inimei sale în desele pahare de tămâioasă ce le deșerta crezând să înece în ele dorul său care se întărîtă din ce în ce mai mult.</p>
   <p>Palatina privea înaintea lampei care lumina masa lor, miile de insecte sburând, sbîrniind, săltând unele învârtindu se în loc, ca într-un- vals turbat, altele stând armate cu doă mustăți mai lungi de cât ele, pe cari le întorceau, când cea din dreapta înainte, când cea din stânga înapoi, altele eară dând roată împrejurul lamp-i și mistuindu-se în flacăra ei, ca acele comete ce se crede că se absorb de soare. Multe din ele săltau schioape de un picior, pe care -l-au pîrlit în sborul lor nebunatic și altele zăcând pe glob înșirate, ca un întins câmp de cadavre dup-o bătăliă crâncenă.</p>
   <p>— Nu găsesci uici-o vorbă pentru mine? o întrebă Stefan aruncând asupra fetei una din acele căutături care, în or ce alt cas, n-ar fi rătăcit calea inimei la care se îndrepta.</p>
   <p>Palatina tăcea.</p>
   <p>— Poate că te supără glasul meu, poate că vorbele mele te spăimântă. Vezi bine că nu-ți cer nimic, nu-ți pretind nimic, de oare-ce nu sper nimic, dar această tăcere din care nu vrei să eși de câte-va minute ți-e mai plăcută de cât or-ce vorbă și de cât înfățișarea mea chiar.</p>
   <p>Copila îl privea în tăcere, și din când în când suspina, dar silindu-se tot-d-a-una să-și ascunză suspinele de ochii înflăcăratului june.</p>
   <p>— Când aș sci una ca asta, adaose el, m-aș duce și te-aș lăsa singură cu aceste cugetări în cari -ți place să te cufunzi așa de mult.</p>
   <p>Și Stefan făcu o mișcare spre ușa chioșcului său.</p>
   <p>— Unde vrei să te duci? -l întrebă Palatina lăsând în jos mâna pe care -și ținuse fruntea plecată.</p>
   <p>Junele se întoarse și se opri în fația copilei tăcut, neotărît, dar așa de trist că Palatina -l ațintă cu o privire compătimitoare.</p>
   <p>Stefan nu se putu opri d-a lăsa să se zărească pe fația lui și în ochii lui rătăciți în umbra întristării sale, tot ce se petrecea în sufletul său în acele momente critice.</p>
   <p>Interesul de a-și asigura sorțile unei resbunări, de care simțea așa mare nevoia, făcuse pe Palatina să primească mâna de ajutor ce-l întinsese cu atâta bună voință devotatul june, și să cerce împreună cu dânsul toate mizloacele spre a ajunge la acest scop. Unul din aceste mizloace cercate de dânșii fusese acela de a ne înrola în oștire, alegându-și acest serviciu între fustași cari, precum să scie; erau pentru paza porților palatului. Cu acest chip, ei ar fi putut să vază adesea pe Domnitor eșind sau intrând și să păndească un moment priincios în care să-și puiă planul în lucrare. Fatalitatea însă nimicise proiectu lor cu plecarea neasceptată a lui Vlad în contra Turcilor cari intraseră din nou în țeară. Ei dară asceptau întoarcerea lui, când fură descoperiți de Radu care fusese cu o zi mai -nainte venit din câmpul de bătaiă unde luase parte activă. Fără îndoeală, ura lui Radu nu s-ar fi mărginit la o simplă închisoare de un an ce se detese acestor doi nefericiți, și dorința sa ar fi fost să-i vază șterși din cartea celor vii, daca noul Domnitor s-ar fi înduplecat de îndemnul acelui june resbuuător, care înțelegând motivul ce împinsese pe acei doi tineri a se ascunde sub portul ostășesc -i acusase pentru crima de înaltă trădare. Dar Radu cel Frumos, sau că nu voi să dea crezământ acestei acuzări, or că nu-i păsa acum de zilele aceluia ce-l destronase și care, afară de aceasta, se afla oare-cum la adepostul or-cărui pericol prin arestarea sa pe un timp îndelungat într-o închisoare din Buda, se mărginise, cum ziserăm, într-o simplă măsură corecțională în privința acelor doi acusați.</p>
   <p>Palatina nerefusând dară concursul lui Stefan pentru întreprinderea celor ce proiecta, trăia de cât-va timp împreună cu dânsul o viață de frați; ea era sora lui și el era fratele ei, nimic mai mult. Drepturile lui Stefan nu se puteau întinde mai departe de ale unui frate, afară de această condițiune, ea nu-i erta nimic, și cea mai mică cercare a lui Stefan de a eși din cercul în care se afla pus ar fi atras după sine desfacerea acestui legământ frățesc pentru tot-d-a-una.</p>
   <p>Stefan căta să se mulțumească dară cu această mică favoare ce i se făcuse, și se credea fericit putând să șează alături cu acea pe care o iubea așa de mult, să o vază în toate zilele, să-i vorbească, s-asculte glasul ei care, pentru dânsul, era mai dulce de cât cântarea unul ânger care laudă pe Dumnezeu, și s-ascepte de la timp și de la împrejurări o prefacere priincioasă în inima acelei copile de marmură. „Ferul, care e fer, și tot se topesce la flacăra focului, cugeta el. Pentru ce n-aș crede oare că inimă ei nu se va muia uă-dată la focul inimei mele! E destul numai ca acest foc s-ajungă până la gradul acela cum să poată muia o inimă tare ca a ei.”</p>
   <p>El văzuse dară în fumul vinului, care -i turbarase mințile și-i aprinsese sufletul așa de mult, ajungerea focului său la gradul cel prevăzuse. Săgeata -i scăpă din mână; ea sbură cu multă fereală, cu mare temere, dar în cele din urmă n-o mai putu ținea în mâinele lui neputincioase d-a -i opri avântul. El nu cugetă că vai de vânătorul acela care n-a putut ucide o fiară la ântâia lovitură. Fiara rănită devine și mai selbatică și mai spăimântătoare, și a doa cercare da o lovi e adesea mai neîndemânatică de cât cea d-ântâiu, afară de un prea mare sânge rece.</p>
   <p>Palatina -l privi lung. Căutătura ei nu era din acelea ce voia să pătrunză în adîncul sufletului fratelui ei, cât părea mai mult a fi din acelea ce vor să întipărească în mintea unui om o cugetare intimă, dar pe care nu cuteasa limba să o pronunțe și- însu-și ochii, abia o descoperă și eară o ascund sub vălul pudoarei daca nu al îndoelei.</p>
   <p>Stefan surprinzând acea căutătură, se simți mai ântâiu ca sub înrîurirea unul farmec, ca sub raza unui soare -care -l încălzesce în miziocul unui ger amorțitor. El începu să spere și să întrevază în acei doi ochi luminoși și senini apropierea primăverei după care suspină zi și noapte.</p>
   <p>Idea -i veni să s-arunce la picioarele ei, să i le ude cu lacreme și cu sărutări și să ceară uitarea trecutului, lepădarea acelei otărîri de resbunare și sfărâmarea acelui legământ care-i ținea înlănțuiți și nu-i lăsa să se bucure de plăcerile raiului ce se deschidea înaintea juneții și a frumuseții, dar care era să se închiză pentru tot d-a-una acelora ce n-au sciut să se bucure de dânsul.</p>
   <p>Copila zări mișcarea ce o făcuse Stefan către dânsa și ghici îndată tot cugetul său.</p>
   <p>Ea vru dară să împidice pe smintitul june în mizlocul avântului ce-și luase și să-l abată din tr-o cale care era să-l ducă cu atât mai departe de ea, cu cât el credea că se apropiă mai mult, și întorcându-se către dânsul cu aerul cel mai bland, dar cu receală ce-i era naturală:</p>
   <p>— Ștefane, -i zise ea, mă simt prea obosită, prea sdruncinată; sunt câțe-va nopți de când n-am închis ochii; mi-am perdut tot somnul de câte-va zile, și aș vrea să dorm puțin, dar nu pot; somnul fuge din ochii mei, și în deșert mă cerc să-l chem.</p>
   <p>— Ce vrei să fac? întrebă Stefan. Să-ți caut un doctor ca să-ți dea ceva?</p>
   <p>— Nu; ce poate să facă doctorul în astă împrejurare?</p>
   <p>— Atunci, spune-mi, ce e de făcut? Spune ce vrei, și mă voiu crede fericit să-ți împlinesc voința.</p>
   <p>— Altă dată -mi spuneai că scii multe povesti frumoase; când -mi ai spune una, aș asculta-o pe acel pat d-acolo, și poate c-aș adormi.</p>
   <p>— Bine, respunse Stefan așezându-se pe un scăunel la picioarele patului pe care Palatina se culcase pe jumătate, cu capul rezimat pe o mână.</p>
   <p>— Caută și alege una frumoasă, zise fata, și nu scuti auzul meu de nici o întâmplare cât de înfiorătoare; tu scii cât de mult -mi place s-auz lucruri de acelea cari pe alții -i spăimântă și -i face să nu doarmă de frică.</p>
   <p>— Să vedem... să -mi strîng mințile risipite, poate că voiu găsi ceva care să -ți placă, zise Stefan.</p>
   <p>Apoi părând a -și aduce a minte:</p>
   <p>— Ai auzit vr-o dată întâmplârile Dorfinei, o femeă din Fieni, cu Ungurul Felenor Laioș?</p>
   <p>Ascept să mi le spui, zise Palatina. Si Stefan începu istoria sa precum urmeasă.</p>
     </div>
     <div type="chapter" n="16">
   <p>CAP. XV.</p>
   <p>POVESTIREA</p>
   <p>Aceasta, s-a întâmplat în zilele îndrăcitului Tepeș, a cărei amintire fiă pentru tot d-auna blestemată.</p>
   <p>Pe când el trecu în Transilvania și trase în țeapă o mulțime de Sași, după ce arse Brașovul, la întoarcerea lui în țeară, vre o câți-va din ostașii lui remaseră înapoi ca să mai prade cea ce scăpase neprădat de către confrații lor. Dar atunci adunăudu-se o seamă de Secui spre a -și apăra casele și averile de lăcomia prădătorilor, aceștia căzură în mâinele Secuilor, cari-i duseră la Matiaș Corvin. Acest Domn nevoind a-i ucide, -i puse la închisoare pentru mai mulți ani.</p>
   <p>Printre acești închiși se afla unul, a nume Tudor Ionar, care avea de soțiă pe Dorfina, ua femeia tânără și frumoasă luată din satul Fienii.</p>
   <p>Dorfina aflând de închisoarea soțiului ei, hotărî să se ducă după dânsul și să cerce, doara de va putea să-l scape. Ea avea câțiva bani strânși din vânzarea vitelor ei și credea că cu acest mizloc va căpăta ertarea soțiului ei.</p>
   <p>Plecă dară pe jos și fără alta însoțire de cât un frate al ei mai mic, care era un băiat de vr-o cinci-spre-zece ani.</p>
   <p>Când ajunse la scaunul lui Matias Corvin, ceru să vorbească cu dânsul ca să i supuiă plângerea ei.</p>
   <p>Ea fu primita de un Ungur care o făcu s-ascepte într-o sala maro până -i va aduce respunsul lui Corvin.</p>
   <p>Peste cate va minute, el se întoarse aducând respuns că prințul nu putea primi pe nimeni, fiind foarte supărat de o veste rea ce i se aduse d-acasă, dar pentru or ce plângere ar avea să se îndrepteze la locțiitorul său, care era însuși acela ce i adusese acest respuns.</p>
   <p>Felenor Laioș era numele aceluia ce voia să treacă de locțiitor al lui Corvin.</p>
   <p>El era un om ca de patru-zeci de ani, chipeș și trecea de un mare birbant în toată țera, după cum se aflase în urmă. El văzând frumusețea Dorfinei remase uimit, și acum cugeta la or ce chip ca să -și mulțumească patima sa neînfrânată pentru or ce femeiă frumoasă care -i eșia înainte.</p>
   <p>Dorfina, pe lângă frumusețea ei, era destul de bărbată și cutesătoare, ea ar fi putut or și când să se apere, dara numele ei ar fi fost atins de vre o cercare rușinoasă, și osebit de fratele ei care, cu toată junețea lui, nu era mai puțin inimos de cât dânsa, ea mai avea o armă ascunsă la dânsa pentru or ce întîmplare.</p>
   <p>Dar bărbăția cea mai mare uită de multe ori că, fără sa fiă însoțita de prevedere și de înțelepciune, e adesea vătămâtoare în loc de a folosi ceva. Intr-o ergheliă, epele când simt apropierea lupului, se pun roată cu spatele afară, și lupul care ar cuteza să se alăture de ele, nu întâmpină de cât copitele lor cari -l amenință a -i, sdrobi capul, de oare-ce armăsarul vrând să se arate inimos s-apropiă de fiară ca s-o miroasă crezând-o moartă, fiind-că ea se preface ast fel ca să -l facă a se apropia și mai mult, și când -i vine bine îl înhață de bot, până -l face să cază de dureri și de oboseală, și atunci îl mănâncă. Tot așa vedem că mai lesne cade leul în cursă de căt vulpea cea vicleană...</p>
   <p>— Si ce s-a întâmplat cu Dorfina? întrerupse copila văzând pe Stefan că era dispus să meargă departe cu esemplele lui.</p>
   <p>— S-a întâmplat, zise el, că Felenor voind cu or ce preț a nu lăsa să -i scape de la mână acea frumoasă și încântătoare femeiă care -i fermecase vederile, când află de la dânsa scopul venirii sale, -i arăta neputința de a-i împlini această dorință.</p> 
   <p>„— Dar am câte-va mii de lei pe cari -i am adus cu mine, ca să -i dau aceluia ce -mi va scăpa pe soțiul meu din închisoare, zise Dorfina.</p>
   <p>„— Nu tot-d-auna aurul deschide ușile cele încuiate, respunse Felenor, cu toate acestea să cercăm mai ântâiu acest mizloac. Unde, sunt banii?</p>
   <p>„— Iată-i, zise femeea scoțând din sînu-i trei mii de lei pe cari-i avea strînși într-o petică albă și dându-i lui Felenor.</p>
   <p>„— Vino cu mine, -i zise acesta, și ea se sculă să-l urmese.</p>
   <p>Ei eșiră câte trei din acea sală, trecură prin curte și când s-apropiară de poartă:</p>
   <p>— Unde ne ducem? întrebă femeea.</p>
   <p>„— Ne ducem la acela care e mai mare peste închisori și căruia i voiu număra lui o parte din acești bani, fiind-că fără voia lui nimic nu se poate face.</p>
   <p>„— Dar d-ta care ești mai mare peste toți după prințiul Corvin?</p>
   <p>„— Fie-care e mare în cercul său, și daca osiele și roatele unul car sunt părțile, cele mai însemnate ale carului, ele au nevoiă, chiar de cuiele cele mici cari se pun la roate și fără de cari roatele ar eși din osiele lor și carul s-ar resturna.</p>
   <p>Această judecată păru foarte dreaptă Dorfinei, și ea -și urmă calea cu fratele ei dinpreună pe unde -i ducea conducătorul lor.</p>
   <p>Dioa era pe la scăpătatul soarelui; după o cale lungă ce făcură, se înoptă de tot. Nici o stea nu lumina pe cerul cel noros și fără lună. Locul unde ajunseră era întunecos. Aci se opriră la o casă mare. Felenor bătu în poartă; un fecior îmbrăcat husăresce veni să deschiză. Felenor i vorbi ceva încet în limba ungurească, și feciorul -și aruncă privirile asupra Dorfinei făcând stăpânului său un semn că a înțeles cea ce -i-a zis, apoi urcară o scară lungă abia luminată de o lămpă mică aproape d-a se stinge. Când ajunseră la capul scării făcură câți-va pași înainte unde li se înfățișa o altă seară. Coborîră acea scară și se găsiră într-o sală unde se opriră. Feciorul deschise o ușă; Felenor intră pe acea ușă cu Dorfina și cu fratele ei.</p>
   <p>Ei se văzură într-o încăpere strîmtă care avea în fund o singură fereastră cu zăbrele de fer și o ușă în partea stăngă, afară de acea pe care intrară. Un pat, o lampă mai întunecoasă de cât cea din afară, câte-va scaune și o masă lungă, toate de o vechime uitată, era tot ce se găsea în acea încăpere.</p>
   <p>„— Aci e casa dregătorului care este pus peste toate închisorile din țară, zise Felenor. Acum mă duc să vorbesc cu dânsul; așteaptă-mă aci că viu îndată.</p>
   <p>Și zicând asfel, se îndreptă spre ușă ca să easă; dar amintindu-și ceva, se întoarse eară și îndreptându-se către fratele Dorfinei:</p>
   <p>„— Cum îl chiamă pe băiatul? întrebă el pe sora acestuia.</p>
   <p>„— Stroe, respunse Dorfina. Dar pentru ce ai vrut să -i scii numele?</p>
   <p>„— Pentru că e d-o seamă cu fiul dregătorului care a murit d-o lună de zile. El era singurul copil ce-l a avut și -l iubea ca lumina ochilor lui. Și acum î1 plânge, sermanul! Sunt de părere să -l duc ca să -l vadă; asta î1 va face să ne fie cu mai multă bună voință, fiind-că i voiu cere în numele reposatului său fiu a nu ne face să întîmpinăm vre o greutate la cea ce am venit să -i cerem.</p>
   <p>„— Daca crezi că e bine așa, să meargă, zise încrezătoarea femeă. — Stroe, du-te cu domnul, adaose ea îndreptându-se către fratele ei.</p>
   <p>Stroe urmă dupe Felenor, și pășii lor se auziră stingându-se în depărtare.</p>
   <p>Cinci minute trecură după eșirea acelor doi inși, când Dorfina auzi un mic sgomot la ușa de afară, ca și când ar fi cercat cineva să întoarcă cheia.</p>
   <p>Ea tresări atunci la idea vre unei curse în care a căzut, și se duse la ușe ca să se încredințese mai bine.</p>
   <p>Ușa era încuiată, și toate silințele ei d-a o deschide fură nefolositoare. Atunci alergă la a doa ușă pe care o găsi asemenea încuiată. Se duse la fereastră, și, precum zisei mai sus, ea era zăbrelită cu zăbrele groase de fer, pe cari nu era chip a le mișca din loc.</p>
   <p>Trădarea era vădită, și nici un mizloc de scăpare nu remânea nefericitei femei, de cât asteptarea celor ce erau să i se întîmple pentru ca să -și vâză frumusețea cu prețul sângelui ei, daca nu ar fi putut-o scăpa cu sângele aceluia ce i întinsese o cursă așa de ticăloasă.</p>
   <p>Jumătatea nopții trecu în sfâșierile inimei și în căința cea mai amară în care se afla nefericita femeiă pentru încrederea cea oarbă ce o avusese în amăgitorul ei.</p>
   <p>Această parte a nopții trecuse în liniscea cea mai mare, în tăcerea cea mai deplină ce domnea împrejurul ei. Neîntîmpinând pân-aci nici un semn care să adevereze prepusurile ei, ea prinse puțină inimă și începu să crează că tot ce o spăimântase pân-atunci nu era de cât o părere, o temere deșeartă, și că nu avea nici un cuvânt să crează că acela ce o adusese aci avea vre un scop ascuns, vre un cuget rău asupra ei. Către acestea el nu -i zisese nici o vorbă din acelea ce se zic unei femei care însuflă unui om vre-o simțire de iubire sau măcar de plăcere pentru dânsa. Ca- s-ajungă cine va la mizloacele după urmă, s-ar cuveni mai ântâiu să cerce a veni la o bună înțelegere, și numai când acest mizloac nu poate eși la cale, atunci alergă la mizloace mai cumplite...</p>
   <p>Asfel judeca sermana femeiă, făr-a înțelege că cine s-a amăgit la început va urma cu amăgirea și până în cele din urmă.</p>
   <p>Sgomotul unei ușe care se deschise d-o dată o făcu să tresară și să -și întoarcă ochii spre partea de unde i s-a părut că-l a auzit. Nu era ușa d-afară care se deschisese, ci era cea din întru. Dar ea remase deschisă fără ca nimeni să se arate pe pragul ei.</p>
   <p>- In deșert ascepta ea să vază pe cineva intrând.</p>
   <p>„Oare ușa s-a deschis singură!” cugetă ea. Și se sculă din locu-i spre a se încredința de adevăr. Ea s-apropiă de acea ușă, dar nu văzu nimic, fiind-că întunericul era așa de mare din colo de ușă încât era cu neputință a se zări ceva, afară numai, pe ici și pe colea; câte-va stele cari luminau în umbră, cari pereau și eară se făceau văzute, dar făr-a se mișca din loc. Dorfina nu scia ce să creazâ despre acele mici năluce, dar vru- să cerce a înainta, poate că va găsi p-aci un loc de eșire. Ea făcu un pas înainte, dar fiind isbită de un miros foarte greu și neplăcut, se opri în loc nesciind daca trebuia să înaintase sau să se întoarcă. Idea d-a înainta o îndemnă să mai facă un pas; dar astă dată auzi o mișcare la spatele ei și -și întoarse ochii să vază ce se întîmpla. Oh! duioșiă! Ușa pe care eșișe o văzu închisă și ea remase în mizlocul acelei întunecimi și a mirosului care devenea din ce în ce mai nesuferit! Ce să facă? pe unde s-apuce ca să easi! Steluțele cari sclipeau în umbră acum păreau că s-au înmulțit și o resuflare adîncă amestecată cu mai multe alte resuflări, ajunse până la urechia ei. Ea se înfioră și căzu fără cunoscință.</p>
   <p>— Ce n-aș fi dat să mă aflu în locul Dorfinei! zise Palatina mutându-și capul pe cea-altă parte și făcând pe Stefan să -și schimbe și el locul său.</p>
   <p>— Va să zică înțelegi unde se afla biată femeă? întrebă Stefan.</p>
   <p>— Intre fiare selbatice, respunse fata.</p>
   <p>— Si-ți ar plăcea să petreci cu ele?</p>
   <p>— Prea mult.</p>
   <p>— Si nu te-ai teme?</p>
   <p>— M-am temut de Tepeș care a fost mai rea fiară de cât toate fiarele?</p>
   <p>— Ai dreptate. Sunt fiare cari au puțin simț și o inimă mai puțin crudă de cât acel spurcat care a spintecat pântecele mamei copilului său ca să se încredințeze daca într-adevăr era mamă, cum i spunea ea.</p>
   <p>— Nu -mi aminti faptele lui, zise Palatina și urmează înainte ce ai început. Dar Stefan nu putu urma. Obosit de veghere, amețit de fumul vinului, sdrobit sub povara pasiunii sale neîmpărtășite, el -și aplecă fruntea pe colțul patului, picioarele femeei pe care o iubea și se cufunda într-un somn adînc.</p>
   <p>Când Palatina zise să urmeze înainte cu povestea sa, nu primi nici un respuns. Ea se sculă atunci făr-a face nici un sgomot. Delicata copilă nu voia să-i turbure repaosul. Ea privi un minut acel cap tânăr acoperit de un păr negru și buclat, acel profil brun și gingaș, acele buze rumene cari păreau a săruta locul unde zăcuseră picioarele ei, acei ochi cari seamănau printre genele lor a căuta, în visul ce -i fermeca, chipul ei pe care nu cuteza să -l privească ziua după cum ar fi dorit el, și un mic suspin fugitiv scăpă din sînul ei cel adorabil. Pentru ântâia oară ea simți nevoia a se coborî în inima ei și a se încredința daca suspinul ce i -l a trimis ea avea vre o însemnare amoroasă, or o prezicere a unei schimbări la care căta să -i aștepte azi mâine.</p>
   <p>Nu se putea sci bine ce se petrecea atunci în sufletul acelei copile, dar ea eși din chioșc și s-așeză pe o laviță de unde putea privi dealurile cele înverzite și păduroase de peste Ialomiță, care curgea sub picioarele ei. Luna era încă în toată strelucirea ei în miziocul cortegiului ei de stele schînteitoare. Palatina resuflă aerul cel curat și mirositor ce se ridica de pe mii de flori crescute împrejurul ei. Ea cugeta atunci că zioa ce părea mai mult un timp de muscă și de lupte, e o emblemă a monarchiei, unde soarele domnesce singur în strelucirea tronului său, de oare-ce noaptea în care pot streluci toate stelele, se aseamănă cu o republică, timp de repaos și de cugetări înalte, care vine ca uă, resplată pentru cei ce au muncit și au suferit ziua.</p>
   <p>Dar ziua se ivi luminoaă și senină. Privighetoarea a tăcut și ciocărlia -i-a luat locul. Cântăreața nopți și cântăreața dimineței, amanta umbrei plină de cugetări dulci și amanta zilei plină de bucuriă, îndemnaseră pe copilă a -și esprima și ea dorul printr-o doină ce o cântă. Ea pusese toată inima ei, tot sufletul, toată puterea ei în acel cântic. Malul resuna de melodia ei și flăcăii și fetele cari se duceau cu cofele la apă se opreau în loc ca s-o asculte.</p>
   <p>Acel cântic era espresiunea îndoitei sale dureri, și această durere o cunoascem cât de amară fusese pentru dânsa. Ea -și urmă încă doina ei cea tristă, când un glas trecând strada pe la spatele ei, o făcu să se întrerupă prin următoarele cuvinte ce le zise:</p>
   <p>„Dați naturei ce este al naturei, și Dumnezeu ce este al lui Dumnezeu.”</p>
   <p>Glasul tăcu, dar depărtându-se mai repetă aceste cuvinte, apoi nu se mai auzi.</p>
   <p>Palatina părăsi locul ei și intră eară în chioșc. In ușa chioșcului se întîlni cu Stefan.</p>
   <p>— Ai auzit acele vorbe ale unui trecători? întrebă ea.</p>
   <p>— Era nebunul, respunse Stefan. Nu -l ai cunoscut?</p>
   <p>— Nu -l am văzut nici o dată. De care nebun vorbești?</p>
   <p>— De nebunul lui Tepeș.</p>
   <p>— Si cu ce scop a zis el acele vorbe?</p>
   <p>— N-ai găsit nici un adevăr în ele?</p>
   <p>— Adevăr? ce înțelegi prin acest cuvânt?</p>
   <p>— Tot ce este, tot ce află, tot ce poate fi și care nu se poata tăgădui.</p>
   <p>— Dar ce este asta zi nu poate fi mâine, ce este aci nu poate fi pretutindeni; cea ce crede unul nu poate s-o crează altul; cea ce este adevăr după unii s-ar putea să fia o minciună după alții.</p>
   <p>— Mergi prea departe cu credința d-tale.</p>
   <p>— Vezi dară că am dreptate zicând cea ce am zis?</p>
   <p>— Palatino, -mi vine să cred că-ți vei schimba părerea o dată, și cât de curând poate.</p>
   <p>— Si ce te face să crezi ast fel?</p>
   <p>— Visul care -l am visat. Vrei să ți -l spuiu?</p>
   <p>— După ce ‘mi vei spune urmarea istoriei ce ai întrerupt-o.</p>
   <p>— Prea bine; vrei dară s-o asculți?</p>
   <p>— Sînt gata.</p>
   <p>Ea -și luă atunci locul ce -l avusese mai nainte pe pat, și Stefan așezăndu-se pe scăunelul său la picioarele ei:</p>
   <p>— Unde am remas? întrebă el.</p>
   <p>— Acolo unde Dorfina a căzut fără cunoscință alături, cu fiarele cele selbatice.</p>
   <p>Așa. Ea dară zăcea mai mult moartă de cât viă în mizloacul acelei încăperi întunecoase și în vecinătatea unor fiare selbatice, cari mirosind carne de om ar fi sfâșiat o într-o clipire de ochiu, daca nu erau închise în coliviele lor ferecate.</p>
   <p>Atunci sosi Felenor cu o luminare aprinsă pe care o puse jos și rjdicând pe acea femeă neînsuflețită cu amăndouă brațele lui vânoase, se sili, s-o aducă la cunoșcință.</p>
   <p>Ea -și veni în fire, dar era coprinsa de spaima și tremură de frică în brațele celui ce o ținea.</p>
   <p>— Nu te teme de nimic, -i zise Felenor, sînt aci.</p>
   <p>— Oh! lasă-mă, lasă-mă să mă dus d-aci, îl rugă Dorfina.</p>
   <p>— Incă nu, respunse Felenor. Crezi tu că te voiu lăsa să eși așa lesne, după ce mi m ai încelat cu nisce bani mincinoși pe cari mi -i ai dat înloc de adevărați?</p>
   <p>— Dar nu e cu putință! Eu să fu în stare să te încel? Asta nu s-a mai auzit. Unde sunt banii să văd daca sunt precum zici?</p>
   <p>— Banii sunt la judecătoriă; mâine ai să fii închisa pentru această fapta care e pedepsită de lege cu toata asprimea.</p>
   <p>— Dar pentru Dumnezeu, ce rău am făcut eu! Oh! aibi milă de mine și dă-mi drumul să mă duc că nu sunt greșită întru nimic.</p>
   <p>— Cea ce ceri nu se poate, fiind-că sunt respunzător înaintea legii daca te voiu lăsa să pleci.</p>
   <p>— Atunci ce e de făcut? -Mi-e scris dara să per aci pe bună dreptate? Lasa-mă să mă duc și mă jur că-ți voiu trimite alți bani, daca zici că...</p>
   <p>— E cu neputință, -ți zic ua dată; afară numai...</p>
   <p>— Ei bine, vorbesce.</p>
   <p>— Afara numai daca vei primi să fii a mea noaptea asta.</p>
   <p>— Să nu te apropii de mine, că de mă vei atinge, eata cu ce -mi voiu resbuna, zise: femeia înfuriată scoțând din sînul ei un cuțit lat pe care -l făcu să lucească sub ochii acelui ticălos amăgitor.</p>
   <p>— Daca este așa,să vedem ce vei putea face cu acel cuțit când voiu da drumul fiarelor mele din acele colivii. Privesce. Aci sunt lei, tigri, urși și mai multe alte fiare pe cari le-am lăsat flămânde într-adins; n-am de cât să le fac să easă de unde sunt închise, și ele te vor sfâșia în bucăți aci sub ochii mei. -Ti place mai bine așa? Etă-mă gata a le deschide ușa.</p>
   <p>Si ticălosul întinse mâna spre una din acele colivii spre a o deschide.</p>
   <p>Apoi întorcându-se eară către dânsa:</p>
   <p>— Ascept să văz ce otărîre vei lua, zise el.</p>
   <p>Dorfina tăcea, dar facia ei era ca a unei moarte; privirea ei era pironită în ochii acelui ticălos; gura ei, pe jumătate deschisă, făcea să s-auză dinții ei clănțănind, picioarele ei șovăiau sub dânsa și părul se sburiea pe fruntea ei; ar fi zis cineva că era o arătare eșită dintr-un mormânt și gata a se arunca asupra aceluia ce -i stă în faciă.</p>
   <p>— Eu văz că nu vrei să-mi respunzi, zise acesta și prin urmare n-am de cât să puiu în lucrare cea ce am otărît.</p>
   <p>Si înaintă eară cu pași repezi spre coliviele fiarelor.</p>
   <p>— Aidi, Nubian, Mufti, Locrador, Sultan, zise el îndreptându se către unele din fiarele lui; v-am ținut mai toată zioa nemâncate, dar acum v-am adus o cină cu care aveți vă să săturați turbata voastră foame.</p>
   <p>Unul din lei și un tigru făcură atunci să s-auză uu raget care resună ca tunetul între munți; ochii lor se roșiră de sânge și se înflăcărară când -și auziră numele și crezură ca stăpânul lor le aducea de mâncare.</p>
   <p>Femeia tăcea în nemișcarea ei de mai nainte; înmărmurirea ei ajunsese la culme.</p>
   <p>Atunci Felenor vrând s-o spăimânte și mai mult, se făcu că deschide colivia unui leu; el crepase puțin ușa pe când leul se afla în fundul coliviei, și o ținea cu mâna, gata a o închide eară la trebuință. Dar îndată ce văzu leul această mișcare, sări din locul său pân-a nu lăsa timp a se închide ușa, și repezindu-se afară, resturnă pe Felenor care căzu pe spate; și începu a -l lucra cu ghiarele și cu colții.</p>
   <p>„— Sultan! Sultan! strigă de mai multe ori nefericitul cerând să îmblânzească fiara cu glasul său care urma să -i fiă cunoscut, dar în deșert tu chemarea lui, leul spurcându-se la sângele ce-l vărsase cu ghiarele lui nu se mai putu înfrâna până nu-l mistui de tot.</p>
   <p>In același timp, cele alte fiare cari simțiră mirosul sângelui, spărgeau aerul de ragetele lor și sguduiau cu un sgomot asurzitor zăbrelele de fer cari le țineau închise.</p>
   <p>— Dar sermana femeiă ce făcea în acel moment? întrebă Palatina.</p>
   <p>— Leul, după ce se sătură bine, găsind ușile deschise, eși afară și o croi d-a fuga.</p>
   <p>Ivirea acestei fiare scăpate din închisoarea sa, aduse spaima printre oamenii din curtea acelei case; toți alergară atunci armați, care cu ce a putut, spre locul unde se aflau fiarele stăpînulul lor. Printre dânșii era și fratele Dorfinei, pe care nu-l mai putură păzi oamenii lui Felenor însărcinați cu paza lui. Din fericire nu scăpase de cât leul, dar stăpînul lor nu era de cât oasele de el. Ei îl plânseră în destul, și ne mai având nici un cuvânt a mai ține pe fratele Dorfinei sub pază îl lăsară să plece în țeara lui.</p>
   <p>— Dar soră-sa! te am mai întrebat o dată.</p>
   <p>— A! nu-ți am spus? Dorfina fusese mai dinainte moartă.</p>
   <p>— Puțină de îngeri, sermana! zise Palatina. Și la rândul ei, adormi și ea.</p>
     </div>
     <div type="chapter" n="17">
   <p>CAP. XVI.</p>
   <p>ERA NEBUNUL.</p>
   <p>Văzând pe fată adormită, Stefan eși din chioșc, închise binișor ușa după dânsul și se duse prin oraș, doar de va întlîni pe nebunul ca să -i ceară seamă despre vorbele ce le a zis trecând pe lângă locuința sa.</p>
   <p>Nebunul sta pe o tarabă dinainte unei cârciume, cu un picior peste altu, legănându-se și rozând o bucată mare de pâine pe care o adăpa din când în când cu un vin roșu ce-l avea lângă dânsul într-o cană largă de pământ smălțuit. Când î1 zări Stefan:</p>
   <p>— Rău ai ajuns, nebunule! -i zise el, de unde erai și tu o dată tare și mare, acum Iată-te mâncând la cârciumă ca un cerșetor.</p>
   <p>— Cine se reasimă pe puterea altuia făr-a avea nici o putere a sa așa pate ca și mine.</p>
   <p>— Dacă aveai minte strîngeai și tu bani albi pentru zile negre, dar ai fost fără minte.</p>
   <p>— Mintea vine prea târziu la om, încât nu-i remâne destul timp a se bucura de dânsa. Noi suntem ca poamele acelea ce întârziă a se coace, și până să se coacă, le doboară vântul, le bate peatra, le mănâncă omzile sau locustele, iar când se coc cu vai cu chiu, viața ce le remăne de trăit e poate de o zi, a doa zi e ajunul putrezirii lor.</p>
   <p>— Sunt înțelepte vorbele tele, nebunule.</p>
   <p>— Nebunii au fost tot d-auna deștepți și ageri la minte, dar nu vrea nimeni să-i crează, pentru că nimeni nu -i înțelege.</p>
   <p>— Atunci fă-mă pe mine să înțeleg ce însemnează cuvintele ce le-ai zis astă, dimineață trecând pe dinaintea casei mele?</p>
   <p>Nebunul rîse, apoi luând un aer serios:</p>
   <p>Oamenii, zise el, luându-se după cartea lui Christos zic adese: „Dați Cesarului ce este al Cesarului și lui Dumnezeu ce este al lui Dumnezeu.” Apoi asta nu însemnează că dăm la doi stăpâni? Eu am zis dară: „Dați lui Dumnezeu ce este al lui Dumnezeu și naturei ce este al naturei, fiind că cine nu i dă ce -i se cuvine nu -și dă sieși, și vai de omul acela care nu -i face și el parte, căci acela parte nu va avea de dânsa. Vezi tu acest ban de argint? urmă el scoțând din posunaru-i o monedă cu data de 1456 și cu inscripțiunea: Jo. M. V. V. B. ear pe revers cu litera K.</p>
   <p>— Ce vrei să-mi arăți cu asta? î1 întrebă Stefan; nu e un ban al lui Vlad Țepeș? și nu însemnează asemenea că urmează a se da Domnului ce este al Domnului?</p>
   <p>— Uude vezi vre un Domn aici? zise Trandabur surîzănd.</p>
   <p>— Atunci Kraiului, de oare-ce vrea să treacă de Kraiu.</p>
   <p>— K însemneasă să dăm călăului ce este al călăului, apoi bine e așa?</p>
   <p>— Smintitule, m-ai făcut să rîz. Dar am să te văz ce vei zice de Domnul cel nou care s-a suit pe scaunul țărei; acesta n-are a face cu cel d-ântâiu.</p>
   <p>— E o lună de zile când plimbându-mă pe câmpuri și cântând ca greerele, fiind-că nu aveam ce face, ochi-mi căzură pe un loc semănat cu floricele tinere și plăpânde, iar în mizloacul lor se înălța un scau mare și trufaș. Alături de acel loc, mai era altul plin de spini și de ciulini, și în mizloacul lor se vedea înălțată o floare ce -i zice floarea soarelui. Ce lucru nesăbuit mi se păru aceasta! și iată ce-mi veni în minte; asemănam câmpul cu floricele cu un popor dulce și blând, și scaiul ca un Domnitor aspru și răutăcios, dincolo asemănam câmpul cu spini țepoși, cu un popor înăsprit și crud, dar care era cârmuit de un stăpân bun și fără nici o răutate. Iată ce m-a făcut să mă mir.</p>
   <p>— Si ce vrei să zici cu asta?</p>
   <p>— Apoi nu era blând și destul de omenos poporul românesc când -i s-a dat de Domnitor omul cel mai crud și cel mai sângeratic dintre oameni? Si acum când acest popor s-a spurcat la sânge și s-a înăsprit de -i s-a impetrit inima, pe cine -i dă de Domnitor? pe Radu cel Frumos, floarea soarelui cea fără răutate!</p>
   <p>— Nu se scie până acum ce are să nască din el.</p>
   <p>— Pân-acuma nu face nimic, nici bine nici rău; îl vezi că se învârlesce de colo până colo nesciind de ce să s-apuce, nu înțelege nimic, și nici că vrea s-asculte pe cei ce-l învață câte ceva; se îndoiesce, se miră până -i trece toată ziua, și a doa zi se scoală tot prost.</p>
   <p>— Prea -ți dai drumul limbei, nebunule, și vezi să n-o păți, -i zise Stefan.</p>
   <p>— Ei, câte nu-mi văzură ochii, și de câte n-am rîs în viața mea! zise nebunul cu o tristă clătinare din cap.</p>
   <p>— Si ce ai văzut care te-a făcut să rîzi? -l întrebă Stefan.</p>
   <p>— Am văzut oameni care se aflau mai pre sus de alți oameni prin mintea lor, prin averea lor și prin multe alte daruri ce -i deosebeau de alți, dar pe cari un lucru mic, un ce de nimic -i făcea să cază din culmea măndriei lor într-o umilință de rîs. Aci un tânăr de frunte care, pe când s-afla alături cu o femeiă frumoasă și -i spunea câte în lună și în soare, d-odată... ghicesce, să te văz! Nu ghicesci? ei bine, d-o dată fu apucat de un strenutat îndrăcit tocmai când umbla să-i smulgă floarea sărutării de pe buze. Dincolo, unul care se urca pe un loc mai înalt și vorbea poporului de -i toca gura țiindu-i o cuvântare plină de înțelepciune și de vorbe umflate, și pe când toți ascultau la el cu gurile căscate, un sughiț afurisit veni să-i taie vorba și să-l facă de rîsul lumii. Am văzut o femeiă frumoasă și măreață, împresurată de floarea boerilor, culegând din toate părțile laude și cununi, dar lipsindu-se de toate astea într-un minut când simția nevoia de a plăti naturei un bir din cele mai urîcioase. Am văzut un preot dând cele mai mintoase învățăminte pentru înfrânarea bețivilor, dar care zărind de o dată o sticlă plină cu vin roșu 1ângă dânsul, o deșertă pe neresuflate zicând: „Nu vă luați după faptele mele, ci după cuvintele ce le-ați auzit din gura mea.” Am văzut un jude vorbind despre dreptate și nepărtinire, și oprindu-se de cineva care -i puse ceva într-o urechiă și alt-ceva într-o mână. Am mai văzut un căpitan mare ducând oastea la bătaiă, călare pe un cal ca smeul, cu sabia scoasă și cu nasul în sus, dar care văzând că nu era în stare să țiă pept cu năvălitorii ce se fudulea că mergea să -i bată, fu cel d-ântâiu la fugă, precum fusese cel d-ântâiu la ducă. Să -ți mai spuiu câte am mai văzut!</p>
   <p>— Mulțumesc, tot ce -mi-ai spus e spre rîsul omenirii; cine nu scie cât de mici suntem înaintea naturei!</p>
   <p>— Apoi daca scim aceasta, pentru ce ne mândrim de ceea ce suntem? și pentru ce ne uităm cu trufiă asupra celor-alți, și ni se pare că noi suntem ce suntem, ear cei-alți nu sunt nimic, când tot dintr-un gunoiu am eșit și unii și alții?</p>
   <p>— Vorbesci cu minte, nebunule, -ți-am mai spus-o, dar feresce-ți mai bine gura; asemenea vorbe când vor intra în urechile reilor clocesc adesea pui de năpârcă.</p>
   <p>— Si mai adesea -i mușcă pe ei înainte de a mușca pe cel ce le-a rostit, respunse nebunul, și amândoi se despărțiră luând fiă-care câte o stradă opusă.</p>
     </div>
     <div type="chapter" n="18">
   <p>CAP. XVI</p>
   <p>DOĔ VISE CURIOASE</p>
   <p>Când se întoarse Stefan acasă, găsi pe Palatina adormită în chioșc; dar intrarea sa o făcu să se deștepte, nu speriată, ci mai mult amețită, oare-cum turburată de ceea ce visase.</p>
   <p>— Ce ai? o întrebă Stefan văzând turburarea ei.</p>
   <p>— Oh! nu mă întreba... -ți voiu spune... Lasă-mă să mă liniscesc mai ântâi, respunse copila țiind mâna pe partea inimei sale pe care o simțea bătând cu tăriă în peptul ei.</p>
   <p>Junele o aștepta în tăcere și cu ochii ațintați asupra el, până să-i spuiă ceea ce o făcea să fiă așa de mișcată.</p>
   <p>Ceea ce făcuse atâta întipărire în mintea copilei și o turburase astfel era visul ce -l visase. P-atunci mai mult de cât acum, sau poate și acum ca și p-atunci, visele au preocupat pe toți oamenii, atât pe cei luminați cât și pe cei simpli; pe cei d-ântâiu pentru a le combate din toată puterea convingerii lor că nu s-ar cădea să li se dea nici un crezământ, pe cei d-al doilea, pentru interpretarea ce le da credulitatea lor, interpretare bună sau rea, dar tot-d-auna arbitrară și neîntemeiată pe o dreaptă judecată.</p>
   <p>Un vis nu e de cât un vis, au zis mulți. Dar aceasta o scie fie-care și astă definițiune comodă nu ne înainteasă câtu-și de puțin.</p>
   <p>Cât despre noi, credem c-ar fi absurd a esplica misterul viselor printr-un simplu efect al imaginațiunii noastre, care remâne activă și în timpul somnului, precum pretind unii. Ceea ce pare a fi o lucrare a imaginațiunei, o urmare vagă și fără și a cugetării care se prelungesce și în momentele pe când dormim, n-ar fi oare facultatea ce o are sufletul de a părăsi materia în timpul repausului ei și a se avânta în regiunile ce le strebate? Dacă, visele ar fi un simplu efect al imaginațiunei pentru ce nu visăm că ne aflăm în alte globuri unde am putea face cunoscință cu locuitorii acelor planete pe care ne place să le privim noaptea pe un cer senin și ale căror mistere am dori cu atâta înfocare să le pătrundem? Dar nu, numai pe globul nostru ne e permis a ne găsi în visele noastre, când la Peking și când la New Iork, nici odată în soare sau în lună or vre-o altă stea cu care suntem opriți de a ne afla în contact, fiă și cu spiritul. Chiar cu spiritele morților ne putem întîlni în visele noastre, nici odată însă cu vre-un locuitor din vre-o altă sferă, de și pe când suntem deștepți, imaginețiunea noastră le dă adese o formă după capriciul ei și le atribue diferite însușiri arbitrare. Aceasta nu probeză că spiritul nostru, sustras de influența materiei adormite, e mai corect de multe ori de cât imaginațiunea noastră deșteaptă?</p>
   <p>Si ce alt pot fi visele de cât unul din limbagele naturei, limbagiu alegoric, ca toate limbagele ei, dar care e menit a deveni și el mai inteligibil pentru oamenii ce se vor deprinde a descifra mai bine acest măreț și misterios alfabet, precum s-a întîmplat și cu toate cele alte lucruri!</p>
   <p>Religiunea, până a nu deveni un adevăr, a fost o alegoriă pentru toate popoarele; ieroglifele și-au dat locul literelor; astrologia a dat nascere astronomiei; alchimia a făcut să se nască chimia; fabula a devenit istoriă, sofistica elocuență, pentru ce n-am admite că acest limbagiu misterios al sufletului nu va deveni și el o dată un limbagiu înțeles care ne va esplica o parte din viitorul nostru? Mai multe vise s-au realisat astfel, precum au fost visate de oameni ce nici c-au putut cugeta la ele pentru ca să le visese, și mulți increduli s-au simțit șovăind în neîncrederea lor în vise.</p>
   <p>Am dori să scim dacă este vre-unul care să nu fi visat, măcar o dată în viața sa, unul din acele vise care mai curând sau mai târziu să se fi tradus în realitate, nu după cum speculatorii credulității omenesci pretind a le interpreta în cărțile lor absurde, ci ast-fel precum se arată în somnul nostru, sau cel puciu într-un înțeles alegoric care se poate esplica de sine.</p>
   <p>Daca spiritele caută ocasiuni spre a se reîncorpora, după cum cred spiritiștii, apoi care
    ocasiune ar fi mai bună pentru ele de cât momentul în care omul doarme? Nu s-ar putea oare ca, pe când visăm că ne aflăm cu spiritul departe de corp, un alt spirit să viă să-i iea locul?</p>
   <p>Daca s-ar admite compermutativitatea spiritelor, apoi Iată cum s-ar esplica neegalitatea, schimbarea caracterelor la unii oameni, cari uresc astă-zi cea ce au iubit ieri, cari -și schimbă așa des gusturile, deprinderile, simțimentele și până chiar și principiele lor...</p>
   <p>Dar ce să mergem așa departe cu ipotesele noastre și să ne mărginim a susținea că visele, sau cel puțin unele din ele au pus pe mulți într-o mirare, care s-a prefăcut în convingere nestremutată pentru ei, și noi credem ca ele ar merita un studiu mai serios și mai imparțial din partea sciinței...</p>
   <p>Palatina dară, viindu-și puțin în simțiri, -și întoarse ochii cei roși încă de somn către Stefan și--i zise cu un mic surîs și cu un glas încet, ca cum s-ar fi temut să n-o auză cineva:</p>
   <p>— Ștefane, eu sciu ce ai visat asta noapte.</p>
   <p>— Cum se poate! să vedem; spune-mi, și nu -ți voiu ascunde nimic, zise junele apropiandu-se de dânsa.</p>
   <p>— Ai visat că te-ai dus cu mine la biserica Stelea...</p>
   <p>— Așa este.</p>
   <p>— Și că ajnngând la mormântul lui Dan, am deschis cu o cheia ua ușa de marmură ce o găsirăm pe mormânt.</p>
   <p>— Așa e.</p>
   <p>— Și atunci, sufletul lui Dan a eșit afară din locașul său cel întunecos, și apropiându-se de mine m-a întrebat daca eram otărîtă se mă duc peste otare pentru cea ce scii.</p>
   <p>— E întocmai, zise Stefan c-o mirare din ce în ce crescândă.</p>
   <p>— Și eu respunzându-i ca eram nestremutată în otărîrea mea, el mi-a zis să nu fac acest pas, fiind-că are să mi se întîmple o mare nefericire, și că sufletul său va fi amar mîhnit daca nu -l voiu fi asculta. Așa este?</p>
   <p>— Mă faci să nebunesc. Dar acum spune-mi cum ai sciut aceasta, prin ce farmec necunoscut ai putut să afli cea ce am visat? Oh! spune-mi, spune-mi curând.</p>
   <p>— Te am visat chiar cum că-mi spuneai visul ce -l ai visat</p>
   <p>— E ceva de minunat, într-adevăr!</p>
   <p>— Dar nu mi ai spus tot visul; mai e ceva pe care n-ai vrut să mi-l spui. Spune mi tot, Palatina, ca să vedem...</p>
   <p>— Ei, da, eu m-am fost jurat către sufletul lui Dan că -l voiu asculta, că nu voiu merge unde eram otărîtă să merg.</p>
   <p>— Si-ți vei țină jurământul?</p>
   <p>— Fără îndoială.</p>
   <p>— Si ce ți-a mai spus acel suflet?</p>
   <p>— Nu-mi mai aduca minte.</p>
   <p>— Dar -mi aduc eu aminte, Palatina, și dă-mi voia se-ți spuiu eu acum.</p>
   <p>— Spune daca zici că-ți aduci aminte.</p>
   <p>— Ti-a zis să mă privesci pe mine, nu numai ca un frate, ci ca un...</p>
   <p>— Ei bine, așa este, -mi amintesc și eu acum.</p>
   <p>— Il vei asculta dară și la asta?</p>
   <p>— Nu sciu.</p>
   <p>— Palatina...</p>
   <p>— Oh ! nu încă, nu încă!</p>
   <p>— Dar când?</p>
   <p>— Asceaptă... voiu întreba inima mea... judecata mea nu te depărtează, ochii mei nu te resping, dar inima mea e încă mută; numai un om a sciut s-o facă se bată, și acel om nu mai este, numai un glas scia să pătrunză până la dânsa, și acel glas a amuțit, numai o privire o făcea se salte cu fericire, și acea privire e stinsă. Timpul poate preface toate, s-asceptăm totul de la timp. Visul tău, visul meu, ne au prezis la amândoi apropierea acelui timp, dar el n-a sosit încă. Poate va sosi atunci când nici că ne așteptăm.</p>
   <p>— Poate!.. Dar în cele din urmă mai bine astă îndoială decât încredințarea că nu voiu ajunge nici o dată la fericita țintă pe care o doresc.</p>
   <p>— Pân-atunci, să urmăm viața precum am început-o; țeara e mai liniscită, vom putea câte-o dată să strebatem frumoasele ei câmpii, munții ei cei încântători. -Ti place vânătoarea?</p>
   <p>— -Mi place tot ce-ți va plăcea Palatina precum uresc tot ce vei urî.</p>
   <p>— Atunci Iată cum vom petrece viața noastră până una alta; ne vom resbuna pe fiarele pădurilor ucigându-le în locul fiarelor din orașe care au scăpat de resbunarea noastră.</p>
   <p>Ast-fel petrecută ei un timp îndelungat. Intr-una din zile, Palatina proptise eară o vânătoare lui Stefan. Aceasta era singura petrecere care o mulțumea așa de mult.</p>
   <p>— Chiar mâine daca vrei, respunse junele.</p>
   <p>— Eu am calul meu, găsesce și tu altu, și mâine până în ziuă ne vom duce să ucidem urșii și mistreții.</p>
   <p>— Mă duc chiar acum îndată să -l găsesc, zise Stefan, și plecă iute mulțumit de însărcinarea ce-i dete.</p>
     </div>
     <div type="chapter" n="19">
   <p>CAP. XVII.</p>
   <p>VÂNATOREA</p>
   <p>După cum fusese pus la cale în ajun, a doua zi în revărsatul zorilor, Stefan și Palatina mergeau călări pe drumul care duce spre locul numit Malul care resună. Această localitate, împresurată de mai multe dealuri, se afla la o mică distanță de comuna Bezdadul; loc selbatic prin singurătatea sa, și renumit prin cel mai resunător echou din câte se află în țeară. D-aci ei proiectau s-o croească peste munți spre Breaza, de unde Carpații merg înălțându-se și mulțindu-și vârfurile și văile lor.</p>
   <p>Ajungând la malul cu resunet, Palatina fu de părere să se oprească acolo câteva minute, atât spre a-și resufla caii cari luaseră un drum de mai bine d-o jumătate zi, cât și spre a bea apă dintr-un isvor care curgea de sub un deal din dreapta lor și a cărui apă e așa de limpede pe cât e de rece.</p>
   <p>Ei descălicară și -și lăsară caii să pască earba de pe coastele acelor dealuri de cari erau împresurați. Tot șesul dintre aceste dealuri e acoperit cu petriș. Stefan și Palatina -și aleseră un loc p-o coastă umbrită de mesteacăni uriași și s-așezară acolo, în vecinătatea isvorului, ca să mănânce merindele ce le luaseră d-acasă.</p>
   <p>Timpul era minunat, locurile dup-împrejur încântătoare, singurătatea neturburată de nici o ființă viețuitoare, afară de câteva păsărele cari străoăteau aerul făr-a se opri și făcând să audă câte un strigăt duios, par- că s-ar fi spăimântat și ele de acea singurătate selbatică și tăcută și -și iuțeau sborul ca s-o părăsească mai iute.</p>
   <p>Stefan încetase d-a vorbi de câte-va minute, și acum sta absorbit în lungile sele visări ce le avea adesea; Palatina privea caii păscând unul lângă altul, și un mic suspin -i scăpă fără voia ei.</p>
   <p>De o dată, în mizloacul acelei tăceri profunde, s-auzi un fel de sgomot depărtat pe care echoul îl repeta mai ântâiu confuz, apoi din ce în ce mai ales.</p>
   <p>— Ce să flă? întrebă Stefan trezit din visările lui.</p>
   <p>— Un sgomot ca de trîmbițe mi s-a părut, response Palatina nevoindu-se s-asculte cu mai multă luare aminte.</p>
   <p>— Poate nisce copii cari se joacă, fiind-că alt înțeles nu pot avea trîmbițele în aceste locuri.</p>
   <p>— S-ar putea să fiă vre o oaste care trece; e ceva de mirare?</p>
   <p>— Oaste! cugetă Stefan; n-ar fi cu neputință. Suntem nu așa departe de otarele Ardealului, și poate să fiă oastea lui Stefan Batori care trece în țeară.</p>
   <p>— Și cu ce scop ar veni oastea lui la noi?</p>
   <p>— Crez c-ai aflat că Stefan al Moldovei s-a stricat cu Domnul nostru.</p>
   <p>— E de mult de când sciu aceasta.</p>
   <p>— Prea bine. Acum Radu nu -i dă pace, și a făcut atâtea cercări ca să-l restoarne de pe scaun și să -i iea țara.</p>
   <p>— Și ce rău ar fi daca din doă țări surori s-ar face una? Am fi mai tari ca să ne luptăm cu vecinii noștri cari umblă mereu să ne cotropească.</p>
   <p>— Nu zic altfel, dar Stefan vrând să-și apere scaunul s-a înțeles cu prințiul din Ardeal ca să -i dea ajutorul său și să facă pe al nostru să-i dea bună pace.</p>
   <p>— Ia ascultă! zise Palatina, ei se apropiă.</p>
   <p>— S-aude un tropot de cal, când nu sună trîmbițele... Dar nu -mi par a fi mulți, daca nu mă înceală auzul... Ei vin încoa. Nu ți se pare că vin spre noi?</p>
   <p>— Ba Iată -i, respunse Palatina arătând în stânga ei.</p>
   <p>O ceată de călăreți înaintau la pasul cailor. După dânșii se văzu Domnitorul însoțit de câțiva boeri curteni și de vânători cu câini lor cari veneau în urmă. Unii din ei țineau câte-un coroiu în mână.</p>
   <p>— A eșit Domnul la vânătoare, zise Palatina.</p>
   <p>— Ei se duc tot unde ne ducem și noi.</p>
   <p>— Atât mai bine, vom lua parte la o vânătoare domnească, respunse Palatina.</p>
   <p>Și se sculară spre a încălica mai iute.</p>
   <p>In noaptea acea el maseră într-un sat, nu departe de locul unde se aflau. Acolo mase și Domnul Radu cu ai săi.</p>
   <p>A doa zi, după plecarea Domnitorului, ei -și urmară calea înainte până la Breaza, de unde se înfundară printre munți și -și alese fiă-care câte un loc de pândă, asceptând bătaia vânătorilor domnesci ca să scoată înainte vre un vânat.</p>
   <p>Un loc cotit despărțea, la o mică depărtare, pe Stefan de Palatina; ei se puteau auzi unul pe altul, dar nu se puteau vedea fiind cotișul ascuns după câți-va copaci stufoși.</p>
   <p>Bătaia începu; văile resunau de strigătele bătăiașilor și de lătratul câinilor. Echourile repetau acel huet neîntrerupt și înfiorător. Câte-va minute trecură asfel când s-auzi tropotul unul cal alergând în fuga mare pe la spatele locului unde Palatina sta la pândă alături cu calul el ce-l lăsase să pască lângă dânsa. Ea -și întoarse îndată capul ca să vază pe cel ce venea cu atâta iuțeală, și zări înaintea ei un cerb de o mărime uriașe care fugea urmat de doi zăvoi puternici după cari venea călărețul. Fără perde nici o clipă, Palatina întinse arcul ei și o săgeată sburând ca fulgerul se înfipse în coasta stângă a cerbului și -l făcu să cază. Cerbul se cercă să se mai scoale, dar câinii cari -l ajunseră îl ținură în loc. Călărețul care zări pe acea ce ucise vânatul său se opri înaintea ei și -i zise:</p>
   <p>— Cine ți-aa dreptul să tragi asupra cerbului că -l vânam eu?</p>
   <p>Palatina recunoscu pe Domnitor.</p>
   <p>— Iartă-mă, Măria Ta, zise ea; eu nu am nici un drept asupra acestui cerb de care nu mă voiu atinge, dar am crezut că fac bine urmând asfel.</p>
   <p>Domnitorul făcu ochii mari când văzu frumusețea aceleia cu care vorbise.</p>
   <p>— Daca este așa, zise el, și fiind-că nu m-ai lăsat a -mi face plăcerea să ucig eu cu mâna mea cerbul pe care -l vânam, voiu să te vânez pe tine. Ai un cal aci, încalică-l iute și daca te voiu ajunge cu calul meu să scii că esci a mea, dar daca nu te voiu putea ajunge, -ți voiu da o zestre să te măriți.</p>
   <p>— N-am nevoie de darul Măriei Tale, zise Palatina roșind de sângele ce i se urcase în fațiă, dar daca ai plăcere să ne luăm la întreacăt sunt gata să o fac.</p>
   <p>Și sări îndată pe calul ei.</p>
   <p>— Nu uita ce am zis, adăogă Radu, că daca te voiu prinde din fuga calului, te voiu privi ca pe un vânat al meu.</p>
   <p>— N-am uitat, Măria Ta, respunse fata punându -și calul în fuga mare.</p>
   <p>Stefan auzind sgomotul ce se făcuse în apropierea lui și viind să se încredințese despre cea ce se întîmpla, când văzu pe călărețul luând în goană pe Palatina, și necunoscându-l pe la spate, s-aruncă și el pe calul său și se repezi în goana acestuia.</p>
     </div>
     <div type="chapter" n="20">
   <p>CAP. XVIII.</p>
   <p>CERȘETORUL.</p>
   <p>Stefan, în goană ce o dedese călărețului care urmărea pe Palatina, -i perduse pe amândoi din vedere, fiind cu mult mai înaintați de cât dânsul. El îl căută dară pretutindine, făr-a -i găsi, apoi se întoarse la locul unde se făcea vânatoarea crezând că -i va afla acolo, daca nu vor fi apucat pe un alt drum nesciut de dânsul, dar nici aci nu găsi decât pe cei după urmă oameni cari încărcau în doă care cu boi vânatul ce-l uciseră toată zioa: cerbi, căprioare, mai multe vulpi și doă piei de urși.</p>
   <p>Ei se ocupau cu prețuirea vânatului lor care, după datina din acei timpi, avea câte un premiu pentru fiă-care fiară vânată; acest premiu ce se punea de Domnitor era de 25 lăscăi pentru un iepure, de 60 pentru o vulpe; de 80 pentru o ciută; de un taler pentru un mistreț și de un galben pentru un urs.</p>
   <p>Vânatul se aducea la curtea domnească și șe împărțea asfel: o parte din fiarele curate se lăsa pentru masa domnească și o altă parte se trimitea boerilor și dregătorilor ostășesci, ear cele necurate se dau paicilor sau pagilor domnesci, cari beneficiau din vânzarea peilor lor.</p>
   <p>Stefan intrând printre dânșii ca să cercetese cine se luase în goana Palatinei, de oare-ce el nu -l cunoscuse pe la spate, văzu că Domnitorul lipsea din mizlocul lor și înțelese cine era vânătorul de carne omenească, dar întemeindu-se pe iuțeala calului Palatinei și a închipuit că va fi luat calea Tîrgoviștei și s-a întors a casă. El urmă dări aceași cale, și mergând toată noaptea, fiind-că acum se întunecase, ajunse în Tîrgoviște abia a doa zi pe la ameazi. Dar câtă fu amăruciunea lui când nici aci nu o găsi!</p>
   <p>Intrebând pe femea sa din casă, ea response că n-a văzut-o din zioa când plecă împreună cu dânsul. Vecinii întrebați nu sciuri mai mult să răspunză de cât că n-au văzut-o de trei zile.</p>
   <p>Stefan eși repede din casă, străbătu orașul, cercetă, întrebă pe cine -i eșea înainte, apoi fiind că nimeni nu scia si -i spuiă nimic, se întoarse eară a casă crezând că poate se va fi întors.</p>
   <p>Ea nu se întorsese încă.</p>
   <p>Ce să facă? De doă ori -i venise idea să încalice eară și să iea din căpătâiu acelaș drum ducându-se în căutarea ei, dar una că nu mai era calul său în stare să mai iea așa curând atâta cale, și afară de asta, tot drumul acela fusese strebătut de dânsul fără ca s-o poată întîlni. Apoi ea nu era o copilă -și deprinderea ei cea mare cu atâtea drumuri n-ar fi lipsit d-a o face să găsească foarte ușor pe acela ce ar fi condus-o la locuința ei.</p>
   <p>Această judecată a lui Stefan îl făcu s-ascepte pe Palatina a casă și a nu-și perde timpul căutând-o în deșert pe căi nestrebătute de ea.</p>
   <p>El eși dară în curte și s-așeză pe prispă cu ochii ațințați spre poartă așteptănd momentul se vază întorcându-se oaia retăcită, când d-o dată -și părăsi locul, îngălbenind si tremurând de spaima ce -l coprinsese.</p>
   <p>In minutul acela intra calul Palatinei cu șeaoa pe dânsul, cu frâul atârnat, cu scările bătândui coastele, dar fără călăreața lui.</p>
   <p>Stefan se duse șovăind înaintea calului, pe care -l mîngliă și -i făcu mai multe întrebări despre stăpîna lui, crezând, la nebunia lui, că va putea afla ceva despre dânsa; dar nefericitul nu zărise încă o pată de sânge care roșea coasta dreaptă a calului; când făcu această duioasă descoperire, scoase un gemet disperat, -și bătu fruntea cu mâna sa și căzu pe spate.</p>
   <p>Un cerșetor care intrase tocmai în acel minut î1 prinse în brațele lui și cu multă muncă îl duse în casă, unde -l așeză pe un pat mai fără simțiri.</p>
   <p>Cerșetorul era un bătrân cu o barbă scurtă, dar albă peste tot, cu părul asemenea alb, pe jumătate ascuns într-o căciulă neagră, cu hainele sdrențuite și cu picioarele goale. El se resima într-un toiag lung de corn și purta după gât o desagă în care -și punea merindele ce le căpăta de la îndurarea crestinească. Chipul, bătrânului era încă roșu, și un aer nobil era răspândit pe fația lui.</p>
   <p>Când Stefan deschise ochii după câte-va minute de nesimțire, scoase un strigăt ne mirare văzând pe acel om care sta la căpătâiul său și le făcea toate îngrijirile putincioase ca să -l desmeticească din dureroasa sa amorțire.</p>
   <p>— Ce fel! d-ta aci? și în asfel de stare ticăloasă? îl întrebâ el.</p>
   <p>— Precum mă vezi, fătul meu, respunse cerșetorul. Sunt aproape zece ani de când cerșetoresc; averile mele mi-au fost luate de ostașii lui Tepeș; el era să -mi iea și viața daca Dumnezeu nu m-ar fi apărat de cruzimea lui.</p>
   <p>— Guster! unul din stîlpii țărei! un suflet așa de bun! o cugetare așa de înaltă! un om cu atâtă dare de mână s-ajungă să cerșească!</p>
   <p>Să lăsăm acestea pentru altă-dată, și să vorbim despre cea ce m-a adus aci.</p>
   <p>— Vorbesce; te ascult.</p>
   <p>— Nepoata-mea Palatina...</p>
   <p>— Ai văzut-o? întrerupse Stefan cu vioiciune unde este ea? Oh! spune-mi, spunem-i mai iute</p>
   <p>— Fii liniscit daca vrei să mă asculți. Viu de la ea.</p>
   <p>— Va să zică al văzut-o?</p>
   <p>— Da; și chiar de ieri m-a trimis aci, dar n-am putut sosi mai iute... depărtarea, bătrânețile -mi au întârziat calea.</p>
   <p>— Si unde se află acum?</p>
   <p>— Mă întorceam de la un sat unde credeam s-apuc în viață pe un nepot al meu, care venea din Ardeal rănit într-o bătaiă cu Ungurii, dar îl găsii mort de mai multe zile.</p>
   <p>In lunga mea călătoria, stătut și flămând, mă opriiu la bordeiul unui pândar ce -l văzuiu în mizlocul câmpului. Când intrai, fuiu coprins de o nespusă mirare văzând acolo pe fiia cea mică lui Almăjel zăcând pe o papură și cu capul resimat pe o mână de paie.</p>
   <p>— Dar tu aci! -i ziseiu eu apropiându-mă de dânsa.</p>
   <p>— Tată Gustere, -mi respunse ea întinzând mâinele spre mine, Dumnezeu te aduse înaintea mea; un creștin necunoscut mă primi sub acoperământul său și mă îngrijesce cum poate, dar nu mai pot sta aci. Fă un mizloc să te întîlnesci cu Stefan al lui Urian, care șeade pe malul Ialomiței, nu prea departe de Chindia, o casă cu un chioșc verde lângă poartă, și zii să mă aducă, fiind-că nu sunt în stare să merg alt-fel.</p>
   <p>— Dar am văzut nisce semne de sânge pe cal, zise Stefan.</p>
   <p>— Da; în goana ce-i dase Domnul, văzând că nu o putea ajunge, a tras cu o săgeată în calul el ca să -l doboare, dar săgeata a nemerit în pulpa dreaptă a copilei; atunci ea pică de pe cal, ne putând suferi durerile ranei, și calul, speriat de căderea ei și înferbântat de avântul ce -și luase, s-a dus înainte. Din fericire, Palatina căzuse tocmai alături cu bordeiul pândarului care văzând-o asfel o luă la dânsul ca s-o îngrijească.</p>
   <p>— Dar e ceva de temut despre viața ei?</p>
   <p>— Nu e nici o temere; pândarul i-a adus îndată o babă care i-a legat rana cu scamă și cu alte leacuri, și acum sângele nu mai curge, numai durerea nu i-a trecut încă.</p>
   <p>— Tată Gustere, -i zise Stefan luându-i amândoă mâinele într-ale sele; ne cunoascem de atâția ani; eram copil mic când veneai adesea la părinții mei; scii dară tot trecutul meu, precum sciu și eu pe al d-tale; sub aceași lovitură ați căzut amândoi, și d-ta și tatăl meu; nu -mi-a remas nici o avere de la dânsul, dar am moșcenit ceva de la o bunică a mea; nu-e mare lucru, dar -mi ajunge ca să o duc cât-va timp până -mi va ajuta Dumnezeu să -mi fac vre un rost. Vino dară să trăeșci cu noi; -mi vei ține loc de tată și mie ca și nepoatei d-tale, pentru care am cel mai frumos cuget, daca ursita va voi precum doresc.</p>
   <p>— O credeam perdută, sărmana copilă! suspină bătrânul unchiu.</p>
   <p>— Ajută-mă dară s-o găsim, fiind-că scii unde se află. eu mă duc să tocmesc o căruță și mă întorc ca să mergem împreună la dânsa. Pân-atunci, îmbracă-te cu aceste haine, de oare-ce nu pot să te văz în starea asta fără să mi se sfâșie inima de durere.</p>
   <p>Și Stefan deschise un cufăr mare, de unde scoase un rând de îmbrăcăminte și le dete lui Guster, apoi eși repede pe ușă.</p>
   <p>Bătrânul cercetă acele haine, le lăsă pe locul unde erau puse, stătu puțin să cugete, apoi scoțând un gemet amar din peptul său, se otărî să -și schimbe portul de cerșetor cu acela ce i -l detese nobilul june.</p>
   <p>Stefan nu -și întârziă întoarcerea, și amândoi plecară îndată pe drumul care ducea spre locul unde mergeau să găsească pe Palatina. -</p>
     </div>
     <div type="chapter" n="21">
   <p>CAP. XIX.</p>
   <p>IN BORDEIUL PANDARULUI</p>
   <p>După plecarea unchiului ei, Palatina remâind singură și aducându-și aminte de starea în care văzuse pe acel om, atât de mare și de avut o dinioară și așa de căzut și umilit acum de selbătăcia cea feroasă a lui Tepeș, nu -și putu opri doă lacreme arzătoare ce-i curseră din ochi. Ea vedea numărul celor loviți de sabia de foc a tiranului înmulțindu-se împrejurul ei, și putința de a i resbuna scăzând puțin câte puțin pentru dânsa. Ea nu putea uita ce a fost unchiul ei o dinioară, ce au fost părinții ei, și ce a ajuns ea și câți alții ca dânșii, și ochii -i se umplură de noue lacreme, și peptul -i gemea de durere.</p>
   <p>Bietul om! el e singur care se nasce lipsit de toate bunurile de cari se bucură cele-alte viețuitoare. Gol, fără nici un mizloc de viețuire, fără nici un adăpost, omul n-are la început de cât îngrijirea părintească pentru ca să poată trăi. Părinții lui sunt datori prin urmare a -l hrăni, a -l îmbrăca, a -l adăposti sub aripa lor până să -l vază ajuns în stare de a -și putea închipui singur mizloacele de viețuit. Din minutul acela, omul e lăsat în propriele sele mizloace pe cari le găsesce, sau în capacitatea sa or în corcusul unor împrejurări priincioase, când ele sunt.</p>
   <p>Dar adesea omul, — nu e vorba de aceia ce moscenesc averi, de cei ce sunt favorisați de soartea lor, nu e vorba nici de clasa muncitorilor, cari fiind deprinși cu o viață cumpătată și simplă, nu pot fi mai nici o dată amenințați să peară de foame, — e vorba de unii oameni cari, prin crescerea lor, prin deprinderile la cari au fost dați din copilăria lor, nu pot trăi într-un mizloc pentru care n-au fost născuți și pentru care nu pot avea cea mai mică îndemânare.</p>
   <p>Și acești oameni coprind un număr așa de mare, și cercul lor se lărgesce așa de mult pe zi ce merge, în cât ne temem a prevedea până unde va ajunge.</p>
   <p>Cum trăesce această clasă de oameni, cari sunt lăsați în voia ursitei lor, fără nici o siguranță pentru zioa de mâine, fără nici un punt de reazim în instituțiunile țărei lor, afară de promisiunile platonice ale virtuții ce i se cere, dar a căria realisare ei o văd cu mai multă încredere în semnătura viciului ce le surîde în umbră!</p>
   <p>Puși, din fatalitate, între palatele în care viețuesc cei priveligiați, și între bordeile locuite de părăsiții societății și ai legilor ei, au sub ochii lor, pe de o parte mărețul tablou în care domnesce îndestularea, avuția, veselia, fericirea, unde se nasc și se țin de mână plăcerile, desfătările, unde se întind mesele alese și curg vinurile cele scumpe, unde noaptea strălucesce lumina a mii de stele mai luminoase de cât stelele cerului, unde focul încălzesce ca earna soarele în zilele de vară, unde costumele cele mai elegante -și schimbă formele și culorile pe toată zioa, unde diamantele anunță adesea triumful avuției, unde femeile cele june fac să strălucească frumusețea lor printre flori și profume, unde copiii, rumeni și voioși, saltă ca nisce fluturi fără grijea presentulul și plini de viitorul lor, unde cămărele sunt îndestulate, unde câmpiele întinse cu holde mănoase vin pe tot anul să umple lăzile cu aur, unde în fine domnesce bucuria, fericirea, succesul; și pe de altă, parte, alături cu acest tablou fermecător, ei văd desfășurându-se înaintea ochilor un alt tablou care face un contrast așa de trist cu cel d-ântâiu, de oare-ce e acela în care trăescu ei. Aci sunt câte-ya cocioabe care, în bătaia de joc, -și iau numele de case, locuite de nisce oameni care asemenea în bătaiă de joc, -și iau numele de ctăețeni. Aci domnesce frigul, umezeala, întuneric, vîntul, miseria; aci sunt oameni cu fecele uscate, palide, sbîrcite de tineri, cu buzele descărnate, cu picioarele tremurânde, strențeroși, flămânzi, rebegiți de ger, gemând de suferințe fisice și morale; și ei sunt împresurați de o droaiă de copii care le cer pâine, dar nu primesc adesea de cât suspine sau lacreme, fiind-că și ei sunt născuți ca să perpetue urgia ce apasă clasa lor blestemată!</p>
   <p>Si cu toate acestea poartă sarcinele Statului pe roiserabila și neputincioasa lor spinare; și ei plătesc iluminarea orașului, pe când zac cufundați în întuneric, plătesc tot ce li se cere, pentru ca să aibă dreptul de a muri de foame în țeara lor, plătesc cu sângele fiilor lor care apără o țeară în care ei nu pot găsi nici un codru de pâine și nici un adăpost pentru zilele lor bătrâne !</p>
   <p>Si cu toate acestea sau arătat oare-care veleități, s-au făcut oare-care cercări pentru ușurarea soartei acestor miserabili, dar nici o măsură serioasă nu s-a luat încă pentru a-l scăpa de degradarea revoltătoare în care suntu condamnați a trăi! Poate c-ar fi momentul să dăm alarma acelora care s-au înhămat cu destinele celor ce pretind a -i guverna, și să le atragem luarea aminte în preziua unei catastrofe ce s-ar putea întâmpla. Un desnodământ grozav ne amenință poate; basele sociale se sgudue pretutindine; ele au să, se surpe și derămăturele lor au să cază d-asupra acelor ce n-au sciut să se ferească la timp sau să iea măsuri prevăzătoare mai dinainte. Poate că aceste rânduri vor fi citite de mulți dintr-aceia care aparțin unei religiuni diferite de a noastră, dar or care ar fi conștiința lor religioasă și orcare ar fi diferența formelor ce ne desparte, să nu uite că este o legătură care leagă pe toți membri marei familii omenesci, și pe care nici un prejidiciu și nici un fanatism nu o poate rupe nici o dată, de oare-ce ea -și are rădăcinile afund înfipte într-un simțiment de umanitate care este și cată să fiă comun între noi toți, și care, din timpii cei mai antici, a format basa unei morale pe terâmul căria sperăm să ne dăm mâna cu toți într-o zi când soarele adevărului va luci pentru toți de asemenea. Aceasta e fraternitatea în înțelesul ei cel mai demn de rasa omenească.</p>
   <p>A doa zi pândarul văzând pe fată cu ochii lăcrămați și mai tristă de cum o lăsase în ajun:</p>
   <p>— Au te doare așa tare de plângi astfel? o întrebă el.</p>
   <p>— Nu e rana care mă doare așa mult, response Palatina suspinând, cât e durerea sufletului meu când am văzut în ce stare cumplită de sărăciă a ajuns un biet bătrân; care a venit ieri să mă vază și pe care îl sciam că era unul dintre cei mai mari boeri ai țărei: un om cu atâta avere, cu atâtea moșii, s-ajungă...</p>
   <p>Palatina nu putu urma, plânsul o înecă din nou și -i întrerupse cuvântul. Acea față cu inimă plină de bărbățiă, care înfrunta or-ce pericol și nu se înfiora înaintea fiarelor selbatice, avea momente în care -și aducea aminte că era femeia.</p>
   <p>— Mulți au remas așa câți au putut scăpa cu zile din ghiarele lui Vlad Țepeș, zise pândarul clătind din cap cu amărăciune. Eu nu sunt unul dintr-aceia?</p>
   <p>— Ai fost cu avere? îl întrebă copila.</p>
   <p>— Si daca n-am fost eu, a fost tată-meu, și ași fi putut mosceni destulă avere de la dânsul daca tiranul nu-i curma zilele și nu-i lua avutul său.</p>
   <p>— Și cum s-a întîmplat aceasta?</p>
   <p>— Tată-meu nu se trăgea tocmai din vre-o viță boerească, dar cu banii ce -i câștigase și cu numele ce -și făcuse ajunse și el între boerii de a doa mână.</p>
   <p>— Si cum -i zicea?</p>
   <p>— El avea doă nume, dar acela cu care era mai cunoscut era Oprea Gălbenuș.</p>
   <p>— Și pentru ce se numea ast-fel?</p>
   <p>— El fusese servitor de chrisoave la vre-o doi l-omni, dar avea un simț așa de mare pentru cele dumnezeesci, era așa de bun creștin că n-a stricat nici o dată posturile de peste an, și mai ținea și toate lunele, mercurile și vinerile. Dimineața, cum deschidea ochii, aprindea regulat candela la icoane, și se închina; serea înaintea culcării făcea asemenea, și tot ast-fel urma și când se punea la masă și când se scula. Când tuna sau fulgera, când toca sau trecea pe dinaintea vreunei biserice, și când auzea numele necuratului, el făcea tot-d-auna câte trei cruci. Pe pept purta o cruciuliță de argint cu lemn sânt și un fir de bumbac cu doă-spre-zece noduri făcute la cele doă-spre-zece evangelii din joia mare. Tată-meu era strîngător și nu cheltuia de cât foarte puțin pentru viața cea cumpătată ce o ducea.</p>
   <p>El nu cunoscea nici una din plăcerile lumesci, și când -i vorbea cine-va de însurătoare, i se părea o nelegiuire, fiind-că toată iubirea lui era închinată numai lui Dumnezeu și tutulor sânților ale cărora icoane le îmulțea pe toată zioa; asta era singura cheltuelă ce o făcea de prisos.</p>
   <p>Cu toate acestea soarta l-a ajutat să moscenească o avere însemnată de la un unchiu al său care fusese egumen la o monăstire din cele mai avute. Această înavuțire neasceptată nu-l făcu nici să se mândrească și nici să simță vre o bucurie măcar. Dar noutatea se lățise în tot orașul, și peste puține zile, toți vecinii, cunoscuții și cei de aproape al lui veniră să -i arate bucuria lor pentru îmbunătățirea soartei sale.</p>
   <p>Intr-o zi, unul din vecini, cu care se vedea tată-meu mai des, veni să -i propuie mâna unei nepoate a lui, care, de și săracă, era tânără, frumoasă și de o crescere foarte îngrijită. Tată-meu nu vru nici s-auză de aceasta. </p>
   <p>„— Nu mă pot însura, respunse el făcând trei cruci cu ochii la icoane.</p>
   <p>„— Și pentru ce? îl întrebă vecinul cu mirare.</p>
   <p>„— Pentru că mă tem să nu supăr cele sânte: nu pot împărți inima mea la doi.</p>
   <p>„— Nebunule!</p>
   <p>„— De ce mă faci nebun?</p>
   <p>„— Pentru că dai cu piciorul la o asfel de fericire, și pe lângă asta, nu înțelegi că urmesi alături cu voința lui Dumnezeu, care a zis ântâilor oameni: „Cresceți și vă îmulțiți ca nisipul mării?”</p>
   <p>„— Pământul e mare, lume e destulă, crească și îmulțească-se cum -i-a fi voia, respunse tată-meu.</p>
   <p>„— Și tu?</p>
   <p>„— Eu -mi am închinat viața lui Dumnezeu și numai întru Dumnezeu voiu să trăesc, departe de or ce plăcere lumească.</p>
   <p>„— Ești dară nestrămutat din această otărîre?</p>
   <p>„— Precum -ți am spus; nimic nu mă poate stremuta din cea ce am otărît o dată.</p>
   <p>„— Prea bine daca e așa, și eu nu mai voiu cerca să te silesc mai mult, dar mă cred dator a-ți aminti un lucru, că un om care trăesce numai pentru sine, și care având destule mizloace, nu voesce să facă și alte ființe fericite, acela este un om care se iubesce numai pe sine și aceasta nu place lui Dumnezeu. Te las dară sănătos.</p>
   <p>Tată-meu remâind singur, începu a strebate cămăruța lui cu pași neregulați; mii de cugete necunoscute pân-aci ferbeau în capul său; o sfințire necunoscută se deșteptase în inima sa, un glas ascuns resuna în sufletul său, dar amintirea datoriei care-l lega cu cele dumnezeesci îl făcu să-și întoarcă privirile de la fericirile trecătoare ale lumii. El îngenunchiă înaintea icoanelor, se rugă mult, apoi sculându-se aprinse din nou candela care era să se stingă, întoarse cheia la ușă și se culcă pe patul său unde adormi în pacea cugetului său.</p>
   <p>A doa-zi, soarele resări pe un cer senin din florar. Tată-meu avea o grădiniță pe care o îngrijea singur; după ce -și făcu ruga sa ca tot-d-a-una, se duse să-și iea micul său dejun într-o boltă a grădinei sale; un ou și o strachină de lapte, asta era cea mai plăcută a sa gustare, un pahar de apă scoasă din fântăna ce o împărțea curtea sa cu drumul d-afară, era toată băutura acestui om cumpătat. După dejun, tată-meu începu să curețe grădina de erburile rele, să ude pe cele bune, să sape unele din ele cari aveau nevoiă de această lucrare, să resădească altele și în cele din urmă să culeagă vr-o câte-va flori, pe care le depunea la icoanele lui.</p>
   <p>D o dată strigătul unei ființe care cerea ajutor, fiind că se cerca cine-va s-o ucigă, ajunse la auzul lui; el se repezi la poartă ca să se încredințese despre cele ce se întîmplau, când ochii lui căzură asupra unei femei care se lupta să scape de sub brațiul unul ucigaș armat c-un cuțit și amenințându-i viața.</p>
   <p>- Ajutor! ajutor! strigă speriata femeiă și mai tare văzând pe tată-meu care se apropia de dânsa.</p>
   <p>Partea orașului unde-și avea locuința tată-meu era una din cele mai depărtate și mai puțin umblate de oameni, fiind plină de noroaie și de bălți ce une ori nici vara nu le putea seca. Tată-meu nu era lipsit de oare-care simț de omenire; vânănd amenințată pe biata femeă, gata să cază sub cuțitul ucigașului ei, se repezi la dânsul și apucându-i brațul cu putere îl desarmă îndată și -l puse pe fugă; apoi întorcându-se către femeă și găsind-o leșinată se cercă să-i vorbească.</p>
   <p>Deșerte fură întrebările ce -i făcu el, ea nu era în stare să -i dea nici un respuns; ochii ei erau închiși, o fațiă galbenă că de moarte era respândită pe chipul ei și nu da mai nici un semn de viață.</p>
   <p>Mai mult de o septămână petrecu acea femeă în casa tatălui meu, care o îngriji cu toată buna sa voință, fiind, cum am zis, prea omenos și îndurător pentru cei ce se aflau în suferință. Dar, ce se întîmplă? Femea era prea frumoasă; tată-meu văzân-o neîncetat lângă dânsul, și descoperind, pe lângă frumusețea ei, un suflet blând și prea simțitor, ajunse până în cele din urmă s-o iubească. El o luă de socie, și până la anul mă născu pe mine.</p>
   <p>Câți-va ani trecură de o viață cea mai fericită între părinții mei, când într-o zi tată-meu întîlnindu-se cu vecinul său, care -i deschisese o dinioară vorba de însurătoare și pe care n-o primise tatăl meu, și viind spre dânsul cu rîsul pe buze, îl întrebă daca era mulțumit de traiul său căsătoresc, de oare-ce mama era chiar femea pe care o propusese el tatălui meu și care văzându-se respinsă de dânsul, -și-a închipuit această născocire cu ucigașul ca să -și ajungă la scop.</p>
   <p>„— Nici că -mi trecea prin minte c-aș putea fi așa fericit, respunse tatăl meu.</p>
   <p>„— Vezi dară c-aveam dreptate să te îndemn a face acest pas? -i zise vecinul său.</p>
   <p>„— Și -ți mulțumesc pentru aceasta, -i respunse el.</p>
   <p>„— Acum viu să -ți mai propuiu un lucru.</p>
   <p>„— Ce fel de lucru?</p>
   <p>„— Văz că -ți-a dăruit Dumnezeu un copil, și prin urmare ești dator a îngriji pentru viitorul său.</p>
   <p>„— Dar am destulă avere să-i las după moartea mea.</p>
   <p>„— Nu e destul aceasta, averea se poate risipi, se poate perde; nimeni nu scie ce se poate întîmpla; ești dator să prevezi pentru toate.</p>
   <p>„— Ce vrei dară să fac?</p>
   <p>„— Eu am multă trecere la Domnitor, daca vrei îl voiu ruga să te iea pe lângă dânsul, el -ți va da o bună dregătoriă, te vei face cunoscut, -ți vei mulți averea, și când se va mări fiul d-tale — eu eram de cinci-spre-zece ani atunci — -ți va lua locul și va fi și el un om mare, și bine văzut în țeara sa.</p>
   <p>Aceasta era pe la începutul domniei lui Țepeș.</p> 
   <p>Tată-meu se învoi a da ascultare vecinului său. Nu mult dup-aceasta, el fu înaintat într-o treaptă înaltă și se bucura de un nume bun și de iubirea Domnitorului care văzând purtarea sa și blânda supunere ce -i arăta, nu mai cercetase de ce casă se trăgea. Dar nu erau bunele însușiri ale tatălui meu cari atrăseseră iubirea Domnitorului; el văzuse pe mama, care, de și acum era de vr-o trei-zeci și trei de ani, părea încă prea jună și era prea lăudată pentru frumusețea ez. Tepeș -șz perdu mințile pentru dânsa. El se munci dară din resputeri ca să înduplece pe biata femeă a se supune dorințelor lui nelegiuite, dar nu putu a o scoate la cale; ea ținea mult la bărbatul ei și la frumosul nume ce -și câștigase.</p>
   <p>Tepeș se îndrăci; el depărta de lângă dânsul pe tatăl meu, -i luă toată averea pe care o dărui ostașilor lui, apoi neîndestulându-se cu aceasta, puse să închiză pe sermanul meu tată și pe mine mă trimise la monăstirea Cozia ca să mă călugărească fără voia mea.</p>
   <p>Mama remâind singură și nesciind ce să facă, fără bărbat, fără fia și fără nici uu mizloc de viețuire, -și bătea capul cum să easă din acea stare duioasă, când într-o noapte fu spăimântată de sgomotul unui om care intra la dânsa.</p>
   <p>Avea și dreptate să se spăimânte, fiindcă acela ce intra era Țepeș.</p>
   <p>Văzându-l, mama era să moară de frică; n-avu nici, puterea să strige; mărmurirea ei o ținu lipită de pământ și asceptă în această nemișcare tăcută soartea ce -i era scrisă, ursita ce venea acel om să -i o facă cunoscută.</p>
   <p>„— Nu te teme de nimic, -i zise Tepeș văzând fația el ca de pământ și încremenirea ei; eu n-am venit să -ți fac nici un rău; tu scii că te iubesc, și daca vrei să fii a mea -ți voiu scăpa soțiul și fiul tău de moartea ce -i ascepta pe amândoi și vă voiu înapoia toată averea ce v-am luat-o, ear de unde nu, ei vor fi trași în țeapă și tu vei păți în urmă ce vor păți și ei.</p>
   <p>„— Ucide-mă pe mine, abia putu să zică biata mamă, dar scutesce-i pe dânșii.</p>
   <p>„— Nu va fi așa precum vrei tu, ci va fi precum voiu eu. Vei alege dară între moartea lor și fericirea tutulor.</p>
   <p>„— Nu aleg, nimic, respunse duioasa femeă care nu mai avea nici o voință, nici o putere cu care să lupte, spre a scăpa de amenințările acelei fiare fără suflet</p>
   <p>Nu pot alege uimic, sunt în mâna Măriei Tale; spânzură-mă, întină fruntea mea cu rușinea cea mai mare, voiu gusta din amărăciunea acestui pahar pe care mărinimia Domnului mi-l întinde.</p>
   <p>Tepeș urmă de câte va luni a se desfăta cu prada cruzimii sale.</p>
   <p>Intr-o zi, ea-i zise c-un glas dureros.</p>
   <p>„— Sunt mamă.</p>
   <p>„— Tu mamă! răspunse Tepeș.</p>
   <p>„— O simț.</p>
   <p>„— Minți!</p>
   <p>— Nu mint, Măria Ta; asceaptă până va sosi timpul și te vei încredința.</p>
   <p>— Voiu să mă încredințez chiar acum, respunse tiranul. Și scoțând sabia o înfipse în pântecele nefericitei și văzu cu ochii că ea nu-i mințise.</p>
   <p>— Indrăcitul! zise Palatina. Dar părintele d-tale nu fu ertat din închisoarea sa? adaose ea.</p>
   <p>— Tată meu fu ertat puțin înaintea morții mamei, dar când află cele întîmplate nevestei sale i se cam smintiseră puțin creerii. El nu mai vedea pe nimeni, nu primea pe nimeni în casa lui afară de mine, și nu vorbea nimic de cât -și bătea capul cu amândoi pumnii șoptind între buzele lui de mai multe ori pe rând: „Mie -mi trebuia însurătoare! mie -mi trebuia mărire! mie-mi trebuia avere! Nu eram eu destul de mulțumit când mă numeam Oprea Gălbenuș, cel mai păcătos și mai ticălos din oameni? Voiu muri dară ca un păcătos și ca un ticălos, de oare-ce nu m-am mulțumit pe ceea ce eram și m-am luat după gura unora și altora ca s-ajung unde nu-mi ajungea nasul și acum să cânt:</p>
   <p>Dă-mi Doamne, ce n-am gândit</p> 
   <p>Si mă mir ce m-a găsit.</p>
   <p>Câte-va zile în urmă, muri și el; atunci eu, spre a putea trăi, fuiu nevoit să mă fac ceea ce mă vezi.</p>
   <p>Convorbirea lor fu întreruptă, de intrarea lui Stefan și a lui Guster, care veneau să iea pe Palatina din locul unde se afla.</p>
   <p>— Să întrebi de noi când vei veni în Târgoviște, zise Palatina pandurului urcându-se în trăsură.</p>
     </div>
     <div type="chapter" n="22">
   <p>CAP. XX</p>
   <p>SCĂRILE SOARTEI</p>
   <p>Radu cel Frumos nu se mulțumise cu o Domniă liniscită și pacinică, precum se aretase la început; lui nu -i ajungea legătura ce -l unea cu Stefan cel Mare pe care și -l făcuse ginere, și nu voia să înțeleagă marea nevoiă de pace pe care o avea țeara după atâta vărsări de sânge prin care trecuse. Nebunia celor mai mulți Domni pe acei timpi era de a se bate, de a trăi într-un resbel necurmat, unde să -și arate vitejia, să se umple de prade și de fală, și nimic mai mult.</p>
   <p>Nu vorbim de împrejurări ca acelea în care ei mergeau să -și apere țeara cu săngele lor, vorbim numai de acelea în care vărsarea săngelui era provocată de pasiuni, de resbunare, de resculări asupra celor ce domneau spre a le lua locul pe scaunul domniei, de rivalități ca acelea ce s-au întâmplat între Juga și Mircea, între Radu IV și Stefan, între Matei Basarab și Vasile Lupul, rivalități al căror scop nu-l desaprobăm, dar ale căruia mizloace neprevăzâtoare, slabe, nematore, în loc s-ajungă la un desnodământ fericit, au târît țărele amândoă în cele mai mari restriști și chiar în pericolul d-a fi subjugate de puterile vecine.</p>
   <p>Radu IV nu fu scutit de această dorință de a cuceri Moldova și a o uni cu țeara sa, dar avea în facia lui pe un erou înaintea căruia s-a umilit de atâtea ori trufia Turcilor, a Tătarilor, a Polonilor și a Ungurilor. Teara pe care domnea Radu se afla scursă de brațe și de bani. Tepeș perduse mai multe mii de voinici în resbelele ce le provocase cu Turcii, și când nu era resbelul, el întrebuința țeapa cu care ucidea mii de Români din cei mai fruntași. Teara se găsea prin urmare fără destui luptători, fără căpitani capabili să i conducă pe câmpul de bătaiă și fără bani din cari să poarte cheltuielile unui resbel care era să ajungă o luptă de viață sau de moarte între doă popoare atât de geloase de independența lor și atât de nesciutoare încă de folosul ce erau să -l găsescă în întrunirea lor.</p>
   <p>Din fericire ânsă, Stefan nu -i lăsă mult timp a slei puterile țărei cu nebuniele lui. El cercase mai ântâiu a trăi în linisce și pace cu dânsul, luându-i pe fiia sa de soțiă, dar văzându-l tot neastâmpărat și tot ferbând de dorința de a-și ajunge scopul, otărî să puiă capăt o dată pentru tot d-auna acestui rival neîmpăcat, și aliăndu-se cu prințul Transilvaniei, Stefan Baton, năvăliră amândoi în contra lui Radu.</p>
   <p>El auzind aceasta și neavând destulă oștire ca să combată pe doi inemici tari, fugi în Transilvania spre a-și găsi scăparea. Acolo fu prins de Sași, care -l predară lui Stefan, ear acesta îl tăiă îndată.</p>
   <p>Istoria are învățăminte multe și frumoase. Bine-cuvântate sunt guvernele care vor și sciu să se folosească de ele, de oare-ce ar feri țeara și poporul ei de a cădea în aceleași rătăciri în care căzură mulți din strămoșii noștri!</p>
   <p>Și nu era tot-d-auna reaoa voință care -i îmbrâncea în unele greșeli, cât era uesciința lor, lipsa luminelor după împrejurul lor.</p>
   <p>De câte rele ne-ar scăpa aceste lumini, și cât de fericită ar fi o țeară luminată, dar nu de acea lumină care nu e de cât o spoeală trecătoare, ca dresul unor femei cu care vor să se arate mai albe și care le face cu timpul a fi și mai urâte de cum au fost o dinioară.</p>
   <p>Străbunii noștri n-au fost învățați; ei se conduceau de dreapta lor judecată; astă-zi când bunul simț și dreaptă judecată rare-ori le întâlnim într-un popor pe care ne-am pus cu tot dinadinsul a-l aduce în stare să nu mai sciă în cine să se închine și ce să creazâ, el ar avea cea mai mare nevoia de a fi luminat de amândoă luminele, una care cultivă mintea și alta care îmbunătățesce inima. Luminarea minții, fără a inimei, e mai mult vătămătoare de cât folositoare; ea este o armă în mâna unui om pare nu scie s-o întrebuințeze de cât numai pentru serviciul său propriu și nici o dată pentru binele omenirii.</p>
   <p>Am avea încă multe de în această materiă, care nu se cuvine a fi trecută cu vederea, dar nu e locul aci; o vom lăsa dară pentru alte împrejurări și vom urma istoria noastră.</p>
   <p>Locuitorii din Tîrgoviște fură într-o dimineață deșteptați de bubuitul tunurilor și de sunetul clopotelor de la toate bisericele din oraș.</p>
   <p>Lumea se grămădea pe strade și la ferestre; fiă-care se întreba, fiă-care voia să sciă ce se întîmpla, de oare-ce nici o serbătoare nu se afla în zioa aceea, și cu toate acestea o mare serbare se pregătea, nu numai pentru capitală, ci și pentru toată țeara.</p>
   <p>Stefan otărî să easă și el ca să afle ceea ce se petrecea în oraș.</p>
   <p>Când ajunse aproape de curtea domnească, el văzu mai multă oaste înșirată în curte și la poartă: fustași în uniforme verzi ca pucioasa, dorobanți cu chivere de hârșiă cu fundul roșu, cu fringhii și cu coftiri, ferendari, care erau pedestrimea cea ușoară, curteni din care se compunea garda călăreață, aprozi în uniforme cusute cu fireturi de aur, vânători, tunari și mai multe alte arme cu căpitanii și cu steagurile lor.</p>
   <p>Pe zidurile cetății fâlfâiau mii de stegulețe, și mai multe bande de musice asceptau în respântii să li si dea semnalul de cântat.</p>
   <p>Ferestrele caselor celor mari erau decorate cu covoare lucrate în țeară și cu flori, ear în oraș se făceau pregătiri pentru iluminat.</p>
   <p>Era bine înțeles că numai cei ce țineau de casa Drăculescilor se bucurau de venirea unui Drăculesc în a doa domnniă a țărei.</p>
   <p>— Fără îndoeală, aceste pregătiri se fac pentru primirea noului Domn! zise Stefan îndreptându-se către Guster pe care -l văzu viind spre dânsul.</p>
   <p>— Da, sunt trei zile abia de când a sosit de peste otare, response Guster încrețindu-și fruntea.</p>
   <p>— De peste otare! se miră Stefan, dar atunci e un strein cel ce vine să domnească pe scaunul țărei.</p>
   <p>— Nu e un strein, dar e un înstreinat de țeară și de omenire, zise Guster cu un surîs pătruns de amărăciune.</p>
   <p>— Si cine să fiă el?</p>
   <p>— E cineva pe care -l credeam mort, dar care pare că a înviat pentru moartea altora. E Vlad Țepeș.</p>
   <p>— Vlad Țepeș? să fiă cu putință, tot; devărat a fost ceea ce se zicea?</p>
   <p>— Și pe care nu ai voit nici o dată să o crezi, fătul meu. Acum trage cu urechia și vei auzi că toată lumea scie cine vine să domnească pe pe capul nostru.</p>
   <p>— Oh! dar asta mă îngrijesce, tată Guștere; mă îngrijesce pentru d-ta, pentru Palatina, pentru noi toți. Pân-acum scăparăm cu fația curată, dar astă dată mă tem să n-o pățim și noi ca mulți alții pe când cu ântâia sa domniă. Blestemat să fiă Batori care i-a dat drumul din închisoare și nu l-a lăsat acolo să putrezească!</p>
   <p>— Batori! el nici că visa să -i dea drumul daca nu era mizlocirea lui Stefan al Moldavei care a ținut așa mult să -l aducă la domniă.</p>
   <p>— Și cu ce scop a făcut Stefan aceasta? întrebă junele.</p>
   <p>— Stefan se află neîncetat în luptă cu Turcii, și fiind-că scie ura ce o are Țepeș pentru Turci a crezut de interesul său să -l aibă aci ca un sprijin la or ce întîmplare de vr-o năvălire din partea păgânilor.</p>
   <p>— Dar această prevedere folositoare pentru dânsul va fi nefolositoare pentru țeara noastră și pentru o seamă de oameni ca noi bunioară.</p>
   <p>— Nu -mi vine să crez, după câte mă încredințară unii alții, zise Guster.</p>
   <p>— Si cum așa?</p>
   <p>— Se spune că el nu mai este ceea ce a fost o dinioară: pe de o parte bătrânețea care l-a ajuns, și pe d-alta închisoarea de zece ani care a suferit-o au mai îmblânzit firea lui cea crudă și selbatică.</p>
   <p>— Lupul -și schimbă părul, dar năravul nici o dată tată Guștere. De multe ori fiara când vrea a se preface că doarme închide ochii mijind până -i vine bine, și apoi haț! o vezi că se aruncă pe bietele dobitoace care nu se tem să treacă pe lângă dânsa crezând-o adormită. Ce ar fi mai bine pentru noi, după părerea mea, este să nu așteptăm sosirea lui, ci s-o ștergem mai dinainte d-aci.</p>
   <p>— Si unde să ne ducem?</p>
   <p>— Unde? vom trece în țeara Moldovei: vorbim aceeași limbă și tot o lege avem și unii și alții; vom trece acolo ca Moldoveni, și când vom vedea că s-a schimbat domnia în țeara noastră și că nu putem trăi acolo, cine scie din ce fel de împrejurări, ne vom întoarce eară la căminul nostru părintesc.</p>
   <p>— S-ar învoi oare și Palatina cu această părere?</p>
   <p>— Crez... nu sciu, dar vom lua vorbă și cu dânsa; mai ales daca vei stărui s-o înduplici d-ta care -i ești unchiu, sunt încredințat că v- primi bucuros să puiă la adepost viața ei și a noastră.</p>
   <p>— Mai ai bani, fătul meu? zise Guster cu un glas dureros.</p>
   <p>— Va avea Dumnezeu pentru noi, respunse Stefan.</p>
   <p>Nu trecu mult dup-această convorbire, când se simți o mișcare în publicul ce se afla respândit pe strade.</p>
   <p>— Mai mulți călăreți veneau în fuga mare să deschiză locul cel astupat de popor. Clopotele care încetaseră un minut, începură din nou să sune; tunurile se auzeau mai dese și printre bubuitul lor și sunetul clopotelor, pătrundea strigăte de urale care întâmpinau intrarea Domnitorului.</p>
   <p>Țepeș, călare pe un cal alb, era împresurat de câți-va căpitani mari ai oștirii și de o seamă de boeri. El înainta încet, abia la pasul calului. Mai multă oștire urma după dânsul la sunetul musicelor ce resunau din toate părțile. Vlad purta pe cap un fel de căciulă țuguiată cu mărginile întoarse în sus și despărțite dinainte printr-o bandă cu diferite desemne având în mizlocul ei o grupă de șeapte petre de diamant în forma unei stele. Uă inimă întoarsă era pusă pe căciula sa cam în partea dreaptă și puțin mai sus și mai înapoi, un vas din care părea a eși flacăre. Uă floare era cusută sub acest vas. Mai multe frunze erau țesute d-asupra căciulei despărțită printr-o  altă bandă pusă peziș.</p>
   <p>Peptul său strălucea de o altă stea de șeapte diamante, d-asupra căria tunica lui era legată cu logături de aur având patru diamante mai mici d-o parte și patru de alta. Pletele lui care crescuseră foarte lungi încadrau chipul cel osos și săpat de multe sbîrcituri. Ochii lui boboșați semănau stinși și mai mult nemișcați când -i aținta asupra unui lucru. Un aer de amărăciune încrețea buzele și urmele unei suferințe se zăreau pe toată facia lui. Cu toate acestea sta pe cal drept ca un june și nu părea c-a perdut mult din puterea sa musculară ce o avea altă dată.</p>
   <p>— Semn de pace, a venit călare p-un cal alb, zise un preot unul vecin al său, dupe ce trecu Domnitorul.</p>
   <p>— Poți trăi în pace cu dracul? response încet acela căruia fuseseră îndreptate cuvintele preotului.</p>
   <p>— Nu i-ai văzut ce căit se arăta? întrebă , preotul; ai crede mai mult că semăna eu un om care însocea un convoiu la înmormântare de cât ca unul ce se duce să se suiă pe scaunul domnesc.</p>
   <p>— Nu vorbiți prea tare, să n-ajungă vorbele peste zidurile palatului, și atunci în loc de respuns să primiți cu ce să v-amuțească gura pentru tot d-auna, zise un al treilea care se afla la spatele celor ântâiu.</p>
   <p>— Etă nebunul! zise preotul cu mirare. De unde eșiși și tu la lumină, nebunule?</p>
   <p>— De unde ai eșit și sânția ta; pe o ușă eșirăm toți și pe altă ușă vom intra toți unde nu ne place, response nebunul.</p>
   <p>— Ai să te duci eară la curtea lui Vlad? Nu mai poate de dorul tău.</p>
   <p>— Nici eu de al lui, voiu să văz ce bruma a făcut închisoarea și bătrânețea dintr-un om din care eu n-am putut face nimic.</p>
   <p>— Cum nu! zise un al patrulea, ai făcut dintr-ânsul un om care a fost bun de închisoare.</p>
   <p>— Nu eu, mintea lui l-a făcut astfel, eu, daca puteam, vă puneam pe toți la o închisoare mare căt țeara asta.</p>
   <p>— Și pentru ce?</p>
   <p>— Pentru c-ați suferit s-aveți în capul vostru un om care, în loc să vă fiă de vr-un folos, vă măcelăre pe toată ziua, și daca mai sta pe scaun încă zece ani cari -i a petrecut în închisoare, nu șciu daca astă-zi era să domnească pe un câmp pustiu de oameni sau poate numai pe o țeară de dobitoace, daca și pe ele le-ar fi lăsat lupii să trăească. Voi ați făcut ca pădurea care se temea de secure și tot ea -i dă coadă ca să poată avea cu ce s-o taiă.</p>
   <p>— Prea -ți toacă gura ca o moară stricată zise preotul; nu ți-e teamă de nimic?</p>
   <p>— De cine să mă tem? de Vlad? I am spus altele mai groase în fațiă.</p>
   <p>— Și n-ai pățit nimic?</p>
   <p>— Nu mă vezi? Nu poate să -mi facă nici un rău, fiind-că are nevoiă de mine.</p>
   <p>— Nevoiă de tine! un nebun, un asfel de slut! zise preotul rîzând.</p>
   <p>— De la un nebun află cineva adevărul; sunt un rău trebuincios.</p>
   <p>De o dată se văzu un stol de corbi sburând pe d-asupra capetelor acelor patru convorbitori. Un gas de femeă atrase luarea lor a minte; ea zise cuvintele următoare ce păreau a eși din mulțimea gloatei dar făr-a se vedea acea cele rostea.</p>
   <p>„Blestemată fiă venirea fiarei pentru a doa oară pe capul nostru. — Cale bună, corbilor, pe calea țepelor din Stelea, din tabără și de pe calea Poenarilor! — Ospăț mare vă asceaptă; „frații voștri s-au îmbuibat de carnea fraților noștri. - Cale bună, corbi flămănzi; mirosul sângelui v-a adus eară în țeara noastră; Tepeș va avea grijea să vă sature și să vă adape!”</p>
   <p>Cei patru convorbitori se depărtară îndată și se perdură în desimea gloatei spre a nu fi văzuți ca luând parte la acest scandal.</p>
   <p>După cât se putea înțelege, o mare parte din popor astă dată se arăta foarte nemulțumit de a doua suire a lui Tepeș pe scaunul domniei.</p>
     </div>
     <div type="chapter" n="23">
   <p>CAP. XXI</p>
   <p>UN DAR NEAȘTEEPTAT</p>
   <p>Pe când se petrecea scena ce o descriserăm mai sus, Palatina auzind și ea sgomotul ce se făcea în oraș se gătea să easă, când văzu oprindu-se în poarta ei o trăsură închisă din care se coborî o femeă care, după ce schimbă câte-va vorbe cu feciorul ei care sări din coada trăsurei, se îndreptă spre casă.</p>
   <p>Palatina -i eși înainte și o primi în pragulu ușei.</p>
   <p>— Aci șeade Palatina lui Laur Almagel? întrebă streina.</p>
   <p>— Sunt chiar eu, respunse copila.</p>
   <p>— -Mi pare bine, zise streina uitându-se împrejurul ei cu mirare și neînțelegând cum o fată eșită dintr-o familiă așa mare și așa avută, a ajuns să locuească într-o căsuță așa de modestă și păcătoasă.</p>
   <p>Palatina dete un scaun visitatoarei; ea -i mulțumi și șezu.</p>
   <p>Streina era o fată ca de vre o șeai-spre-zece ani; dar ea părea foarte frumoasă, de și fația ei, era brăzdată de urmele unei adînci întristări. Ea era îmbrăcată într-o rochiă neagră de lână subțire și chipul ei, pe care -l descoperi intrând, fusele acoperit de un văl negru de borangic foarte simplu.</p>
   <p>— Ai perdut pe cineva d-aproape fără îndoeală judecând după portul d-tale cel negru, zise Palatina c-un aer de compătimire.</p>
   <p>— Oh! da, sunt câte-va săptămâni de când moartea cea mai crudă mi-a răpit pe fratele meu, răspunse streina ștergând o lacremă de pe ochii ei.</p> 
   <p>— Eartă-mă dacă te am făcut să lăcremezi, zise copila.</p>
   <p>— Nu te mustra pentru asta, copila mea, zise streina luând mâna fetei într-ale ei: inima mea, care e îndoit de tristă, ar găsi o mare mîngîiere să verse focul într-o altă inimă simțitoare, dar din nefericire, n-am găsit nici una. După ce am perdut pe fratele meu, toți m-au părăsit; am trăit singură, necutezând să es în lume, ci mărginindu-mă a mă închide în cămăruța mea și a plânge, nevăzută de nimeni, fără s-am pe nimeni lăngă mine ca să m-ajute la vr-o nevoiă, să-mi dea un bun învățământ sau o mîngiere. Singură! înțelegi acest grozav cuvânt? Uă fată să trăească singură între streini! De câte neajunsuri n-ar fi ea împresurată, câte vorbe nu s-ar respândi în socoteala ei, de câte rele n-ar fi ea amenințată! Aur am destul, să nu mîniu pe Dumnezeu, dar când e cineva ursit a se bucura singur de o avere cât de mare, această avere nu -i poate folosi nimic, și chiar raiul a fost o locuință neplăcută părinților omenirii, când se văzură trăind numai ei singuri și fără alți oameni pe lângă dânșii.</p>
   <p>— Dar ești tânără și frumoasă, și cu averea ce o ai n-ar fi cu neputință să găsesci fericirea într-o căsătoriă...</p>
   <p>— Nu-mi vorbi de aceasta, întrerupse streina, nu voiu încă să mă mărit: singura mea dorință ar fi să găsesc o inimă de femeiă, o copilă cam de seama de ta-e s-o am ca o soră pe lângă mine, să ne îmbrăcăm amândoă bărbătesc; în timp de pace să petrecem la vânătoare ucigând fiarele selbatice, în timp de năvăliri streine, să luăm armele în mână și să mergem în bătaiă apărând țeara noastră cea frumoasă, nefericita noastră țeară, până când voiu cădea acoperită de fală și de un nume mare.</p>
   <p>Pe când streina vorbea asfel, Palatina sculându-se de pe scaunul ei, se opri în picioare și privea când în ochii acelei femei, când pe armele ei ce le avea atârnate pe un perete din fund. Nobila copilă se simțea oare-cum înflăcărată de cuvintele ce le auzise; ochii ei se lățiseră, peptul ei se umflase și o suflare grea învedera neastâmpărul în care se găsea.</p>
   <p>— Cine ești? Oh! spune-mi să sciu cu cine m-aflu aci și cine este acea care -mi vorbesce așa, zise ea apropiându-se și mai mult de femea streină.</p>
   <p>— Ai dreptate, response aceasta; uitasem un minut pentru ce am venit aci să te găsesc. Sciindu-te cine ești, de și nu te cunosceam fățiș, am fost împinsă de nevoia ce o simțeam de a -mi spune mai ântâiu dorul inimei mele și apoi a mă refni de o datoriă ce o am către d-ta.</p>
   <p>— Uă datoria! zise Palatina cu mirare, d-ta o datoriă către mine! nu înțeleg ce vrei să zici.</p>
   <p>— Vei înțelege îndată ce vei afla scopul venirii mele. Nu sciu daca -ți aduci a minte de o vânătoare la care ai fost acum câte-va luui în județul Prahovei...</p>
   <p>— Oh! da; n-am uitat-o, întrerupse Palatina.</p>
   <p>— Pe când te aflai la pândă, un cerb luat în goană și trecând pe lângă d-ta, ai întins arcul și săgetându-l -l ai făcut să cază ucis. </p>
   <p>— Așa este.</p>
   <p>— Atunci un om călare se luase dup-acel cerb, și văzându-l ucis de d-ta, a fost supărat pentru ce să -i ucizi vânatul și ți-a propus să vă luați la întrecere printr-o alergare de cai, și daca te va prinde să fii a lui, ear de nu, să-ți dea o zestre cu care să te măriți.</p>
   <p>— Dar acel om... era Măria Sa Radu cel Frumos, fostul nostru Domn, zise Palatina din ce în ce mirându-se mai mult.</p>
   <p>— Eu sunt sora lui, respunse femea care purta acest nume strelucit.</p>
   <p>— Eartă-mă, domniță, daca nu te-am cunoscut, zise Palatina aplecând un genunchiu la pamânt.</p>
   <p>— Scoală-te, fata mea, nu voiu să îngenuchi înaintea aceleia pe care soarta n-a cruțat-o de cruzimile ei, zise aceasta făcând pe Palatina să se ridice și să șează lângă dânsa. Scopul meu n-a fost a te umili viind aci, dar ca să îndeplinesc voința fratelui meu, pe care depărtarea lui pentru luptele ce le-a avut și moartea lui cea crudă nu -i a dat timp a o îndeplini singur. In ajunul dea pleca în cea după urmă bătaiă ce o avu cu Stefan, par-că avea o presimțire de cea ce era să i se întîmple — el mă chemă la dânsul și -mi zise aș fel:</p>
   <p>„Surioara mea, eu cată să mă duc în lupta ce mă asceptă; nu sciu ce soartă voiu avea, dar or care ar fi ursita ce -mi-e scrisă, mă simt dator a nu te lăsa încurcată și fără nici un căpătâiu daca voiu cădea în luptă. Iată averea ce--ți dau ca să poți trăi ca o domniță câte zile -ți-va dărui Dumnezeu. Păstrează aceste avuții și fii fericită pe viitor, daca trecutul tău n-a fost așa de mulțumitor pentru tine.</p>
   <p>Apoi sărutăndu-mi fruntea cu cea mai viă iubire, -mi dete cheia de la o ladă îmbrăcată cu pele roșiă și ferecată, în care găsii în urmă scule nestimate și mult aur.</p>
   <p>Era gata să easă pe ușă când aducându-și amiute de ceva, se întoarse și scoțând dintr-o altă ladă, pe care era s-o iea cu dânsul, un săculeț cu bani, îl puse pe o masă lângă mine și adaogă aceste cuvinte:</p>
   <p>„Intr-acest sac mai sunt cinci mii de galbeni în aur. Vei întreba să afii unde șeade o copilă tânără care mi s-a spus că e fiica lui Laur Almăjel, acela pe care -l-a ucis fratele meu Vlad; am avut o prinsoare cu dânsa la o vânătoare și m-a remas. Afară de asta, am avut nefericirea s-o rănesc, biata copilă, vrând să ucid calul ei pe care n-am putut să-l ajung de iute ce fugea. Am simțit tot-d-auna o mustrare de cuget pentru această faptă, de și n-am făcut-o cu vr-un cuget rău. Imâneasă-i dară această sumă cu care voiu să mă plătesc atât pentru prinsoarea ce am perdut-o cât și pentru mustrarea cugetului meu de ceea ce am făcut-o să sufere”.</p>
   <p>Acești bani sunt în trăsură, copila mea, adaose domnița sculându-se; feciorul meu ți-l va aduce îndată.</p>
   <p>— Dar te rog, domniță, nu face aceasta, zise Palatina sculându-se și ea de pe scaun, prinsoarea de care vorbesci n-a fost de cât o glumă, ea n-am primit-o și nu m-am legat că o primesc, și cât despre rănirea ce -mi-a făcut-o fratele d-tale, singur a mărturisit c-a fost fără să vrea, fără să cugete chiar. Vezi dară că n-am nici un drept asupra domnescului dar pe care luminăția Ta voesce să mi-l dea.</p>
   <p>— Vei primi acești bani, nobilă copilă, răspunse domnița; -i vei primi spre a -mi face plăcere mie, fiind-că nu crez să voesci a mă lăsa să es mîhnită din casa d-tale. Așa e?</p>
   <p>— Oh! nu; n-aș vrea nici o dată să-ți aduc cea mai mică mîhnire, domniță.</p>
   <p>— -Ți mulțumesc, fata mea.</p>
   <p>Și zicând asfel, chemă feciorul și luând din mâinele lui săculețul cu bani îl puse pe un scaun alături cu Palatina.</p>
   <p>— Și acum, remâi sănătoasă, tânără copilă zise se ea luând de mână pe Palatina. Sunt nevoită să te las, și cine scie daca ne vom mai întîlni vre o dată pe unde va.</p>
   <p>— Pleci chiar astă-zi, domniță? întrebă copilă.</p> 
   <p>— El a sosit, eu nu mai pot sta; când el intră pe o ușă, eu cată să es pe alta Crezi oare că el va erta pe sora aceluia care -l a resturnat de pe scaun, și -l a făcut să stea zece ani în închisoare la Buda?</p>
   <p>— Ce aud! cine zici că a venit, domniță? oare această alarmă ce s-aude, acest sgomot de tunuri și clopote!...</p>
   <p>— El vestesce a doa venire a lui Tepeș pe scaunul domniei.</p>
   <p>— Tepeș!... Domn pentru a doa oară!... Să fiă cu putință! strigă Palatina de o dată ca o eșită din minți.</p>
   <p>- Dar ce ai tu, copilă? ce însemneasă această tulburare, această spaimă ce te a coprins? oare simți și d-ta vr-o temere de acest om?</p>
   <p>— Temere! oh! nu; nu m-am temut nici o dată de el. Dar ești bine încredințată, domniță, că este el care vine să domnească pentru a doa oară?</p>
   <p>— Daca ai vre-o îndoeală- asceaptă câte-va minute si va fi cu neputință să n-o afli din gura unui popor întreg care -l a văzut și a serbătorit intrarea sa.</p>
   <p>— -Ti mulțumesc domniță, și -ți urez cea mai fericită călătoriă, zise Palatina petrecând pe domnița care nu scia ce se crează despre efectul ce -l făcuse venirea lui Tepeș în sufletul acelei copile.</p>
   <p>Palatina depuse săculetul cu bani într-un loc ascuns. Scopul ascunderii acelui aur era că nu credea încă timpul priincios pentru a face aceasta cunoscut celor-alți cu cari locuia.</p>
   <p>Când ei se întoarseră acasă și -i spuseră întoarcerea lui Vlad o găsiră foarte liniscită și nepăsătoare la această noutate, care cu câte-va minute înainte -i făcuse efectul unui fulger trăsnind din senin.</p>
   <p>Tot cu aceiași receală priimi ea și propunerea, unchiului ei de a părăsi orașul împreună cu dânsul și cu Stefan, spre a se pune la adăpostul vreunei goane turbate în partea lui Tepeș.</p>
   <p>— Nu mă pot otărî încă să plec, respunse ea; să mai asceptăm, să vedem ce are a minte să facă; poate -și va fi luat seama de cele ce a făcut în trecut și va fi căit de nelegiuirile lui. Daca cum-va nu va fi părăsit calea fară-de-legilor și-l va apuca din nou nebunia sa de a -și adăpa cu sânge setea sa feroasă, atunci... vom vedea ce ne remâne de făcut.</p>
   <p>Atât unchiul ei cât și Stefan mai stăruiră a o îndupleca să plece din acel loc, unde viața ei și a lor era amenințată pe tot minutul, dar nimic nu o putu strămuta din otărîrea ei.</p>
   <p>— Cine se teme, poate să se ducă, zicea ea; eu care nu mă tem, voiu remânea până când voiu crede de cuviință că pot să remâiu.</p>
   <p>Stefan, care înțelegea prea bine scopul copilei, nu mai stărui, și nici că se cerca măcar să descopere lui Guster acest secret, temându-se să nu nemulțumească pe nepoată sa.</p>
   <p>Mult timp trecu asfel, făr-a aduce nici o schimbare în viața acestor trei ființe, de cât se întâmplă foarte des, zile sau nopți, în cari Palatina se făcea nevăzută din mizlocul celor-alți fără ca nimeni să sciă unde se ducea și pentru ce lipsea dintre ei, și cu toate că Stefan înțelegea motivul acestor lipsiri dese, el nu voia nici o dată să o întrebe, de cât se mira numai pentru ce nu -i mai cerea ajutorul în întreprinderea ce o urmarea cu atâta stâruință încăpățînată.</p>
     </div>
     <div type="chapter" n="24">
   <p>CAP. XXII</p>
   <p>RESTRISTELE LUI GUSTER</p>
   <p>Intr-o seară de earnă — era în ajunul crăciunului - Guster, Palatina și Stefan să aflau câte trei șezând înaintea unui foc bine întreținut, care ardea pe o vatră largă și puțin ridicată de la pământ. Afară vântul viscolea și o ninsoare deasă acopera tot orașul cu vălul ei cel alb și rece.</p>
   <p>Palatina, după vechile datine ale țerei, cocea la foc un fel de turte, numite colindețe de popor, și pe cari le pregătea pentru copii colindători ce-l ascepta să -i auză la ușa ei strigând:</p>
   <p>„Bună dimineață la moș ajun,</p> 
   <p>„Bună dimineață la moș crăciun!</p>
   <p>„Dă-mi covrig</p> 
   <p>„Că mor de frig!”</p>
   <p>— Până să viă colindarii, zise Guster, ia să gustăm și noi câte-va colindețe d-ale tele, nepoată, că prea le văz frumoase și mirosul lor -mi a cam întărîtat foamea.</p>
   <p>— Puteți mânca; am făcut mai multe ca să fiă și pentru noi, respunse Palatina.</p>
   <p>Stefan aduse o măsuță rotundă pe care o puse între dânșii; Palatina o acoperi cu o parte din turtele ei și Guster adăogă o cană cu vin roșu și trei păhăruțe de sticlă.</p>
   <p>Câte trei se puseră să mănînce.</p>
   <p>— Asta e masa noastră pentru astă-zi, zise Palatina; mâine ne vom ospăta mai bine.</p>
   <p>— Cine ar fi crezut s-ajungem așa jos! suspină Guster. Dar să mulțumim lui Dumnezeu că ne-a scăpat de alte rele mai mari.</p>
   <p>— Unchiule, nu ne ai spus nici o dată, cu toate că te-am întrebat adesea să ne spui prin ce minune ai scăpat de sabia călăilor și cum ai ajuns apoi să cerșetoresci, ca cum te-ai născut în cerșetoriă, ear nu în atâtea mari avuții ce le ai avut?</p>
   <p>— Nu v-am spus încă, este adevărat, respunse Guster, fiind-că am crezut de prisos să -ți amărăsc sufletul cu descoperirea trecutului meu, care a fost plin de restriști și de umilințe, dar fiindcă văd că stăruesci așa mult ca să -l cunosci, apoi Iată -l, copila mea. Vrei și tu, Stefane, s-auzi istoria mea?</p>
   <p>— Pentru ce nu, tată Guștere? scii bine că doresc să sciu tot ce se atinge de ace-a căruia -l-am dat numele de părinte.</p>
   <p>— Ascultați dară:</p>
   <p>Când m-a chemat Tepeș la ospățul său, un prepus negru -mi a pătruns îndată sufletul; eu am înțeles că nu se poate ursul să întinză o mână frățească cui-va fără ca să sgîrie mâna ce o apucă și s-o facă a sângera. Am arătat și celor-alți temerile mele ca să -i opresc de a se duce la ospățul călăului, dar ei rîseră de temerile mele și stătură de capul meu să -i însoțesc. Am zis și eu atunci: ceea ce vor păți ei voiu păți și eu; aideți înainte! și ne-am dus cu toții.</p>
   <p>La masă, Vlad se purtă cu multă omeniă; nimeni nu putea să prevază cel mai mic rău de la un început așa de frumos. Când se sculă de la masă și începu să cheme unul câte unul pe oaspeții lui într-o sală de unde nu se mai întorcea nici unul din cei chemați, un cuiu rece -mi a dat prin inimă; temerile mele se adeveriseră, nu era lucru curat; ospățul acela era o cursă în care se prind păsările cele încrezătoare. Ḑilele mele erau dară amenințate, asceptam să fiu și eu chemat și să -mi las oasele în ghiarele acelei fiare ce ascepta să mă sfâșie. Mă uitai împrejurul meu ca să văz cine mai remăsese la masă, mai erau trei inși, între cari tată-tău și vărul meu Stefănuță. Eu le făcui un semn cu ochii, ei înțeleseră semnul meu și se sculară îndată de la masă. In sala în care mâncarăm nu se afla nici un ostaș, dar puteau fi pe la ușile din afară. Cum să facem? -Mi adusei a minte că aveam câte-va bucăți de aur la mine, strînseiu și de la cei-alți ce aveau și ei și făcuiu peste tot vre o trei sute galbeni.</p>
   <p>Atunci șoptiu celor-alți să mă urmese.</p>
   <p>Eșirăm câte trei din sală fâr-a întâlni nici un om. Dar la ușa de la scară un fustaș întinse lancea sa către noi strigând:</p>
   <p>— Nu e voiă!</p>
   <p>Eu -i arătai banii de aur ce -i aveam în mână și -i ziseiu:</p>
   <p>„— Ascultă-mă, băete, aci sunt trei sute galbeni împărătesci; daca nu ne vei lăsa să eșim -i vom da altuia și tu nu te vei alege cu nimic, ear de ne vei da drumul, tot aurul acesta va fi al tău. Alege una din doă.</p>
   <p>„— Adu banii daca e așa, și eșiți pe poarta din dos, respunse fustașul.</p>
   <p>— Atunci fii așa de bun să ne petreci până la acea poartă, ca să nu fim opriți acolo de alt cineva, și banii -ți -i voiu număra îndată după eșire.</p>
   <p>Fustașul făcu câți-va pași până în mizlocul curții, și chemând pe unul din fustașii cei doi cari păzea la poarta din dos, și care părea a fi sub ascultarea lui, -i șopti ceva după care ne însoți până din colo do poartă unde -i deterăm banii și ne lăsă să eșim nesupărați.</p>
   <p>— Ai scăpat din gura lupului, tată Guștere, zise Stefan.</p>
   <p>— Dar nu zici câte alte nevoi m-asceptau în urmă?</p>
   <p>— Daca erai mai prevăzâtor vindeai și moșii și case și nu mai stai aci ca să ți se întîmple câte ți s-au întîmplat, observă Palatina.</p>
   <p>— Ai dreptate fata mea, și tot așa se cuvenea să facă și părintele tău, dar se vede că ce e scris omului să pață nu se poate feri, or cum ar face.</p>
   <p>— Omul singur -și scrie ursita ce are s-o petreacă: dar să lăsăm aceasta, urchiule, și urmează-ți istoria.</p>
   <p>— Scăpând dară din spurcatele ghiare ale lui Tepeș, am stat câte-va septămâni ascunși, temându-ne să nu ne caute ostașii călăului; dar n-a fost după cum ne temeam, lucrurile păreau că se liniseiseră, nu se mai auzisese de nici o ucidere, de nici o goană, de nici o cruzime care să ne spăimânte. Atunci ne mai însuflețirăm și noi și eșirăm la lumină din ascunzătoarea noastră.</p>
   <p>— Dar nu ne-ai spus unde ați stat ascunși? îl întrebă nepoată-sa.</p>
   <p>— La o viă a unui fin al meu, respunse Guster; unul pe care -l avusesem fecior în casă uădinioară și pe care -l am cununat în urmă, cu o fată din casă a reposatei nevestei mele, care -i detese acea viă de zestre. El ne ținu tot timpul cât stăturăm la dânsul, cu toate îngrijirile putincioase, până în zioa când ne încredință că pacea și liniscea domneau în țeară și noi părăsirăm retragerea noastră.</p>
   <p>Intr-adevăr, lucrurile păreau întoarse în starea lor de mai -nainte; nu mai eram amenințați de nicăeri, cu toate acestea simțeam fiă-care o temere ascunsă, și sufletul nostru nu era scutit de un fel de presimțire neagră pentru cea ce era să se întîmple mai târziu.</p>
   <p>Această stare de lucruri nu putea fi suferită, mai ales că puțin după ce eșirăm la lumină, o nouă faptă de cruzime se mai întîmplă sub ochii Tîrgoviștenilor din partea aceluia pe care Dumnezeu, în urgia sa, ni-l a dat de Domn. Un biet călugăr, trecând pe dinaintea sa călare pe un asin, -i insuflă drăceasca dorință de a pune să -l tragă în țeapă, așa călare pe asin cum se afla.</p>
   <p>— Am auzit despre aceasta, zise Stefan, și nu m-am mirat atâta de astă cruzime, cât m-am mirat de nepăsarea poporului care privea rîzând cu hohote.</p>
   <p>— Poporul a fost tot-d-auna un copil care nu îmbătrănesce nici o dată, și care se nasce copil și moare tot în copilăriă, răspunse Gușter. Dar aceasta întîmplare mă făcu să prevăz și altele; urmarea unor asemeni cruzimi era de asceptat de azi până mâine. Mă dusei îndată să mă întîlnesc cu vărul meu Stefănuță. Il găsii încrezător în liniscea ce i se lăsase pân-aci.</p>
   <p>Când m-auzi descriindu-i lucrurile ast-fel după cum le vedea el, și nevoia ce era de a se lua cele mai neîntârziate măsuri de îndreptare, se cam codi la început, dar -l am făcut să înțeleagă până în cele din urmă datoria ce aveam de a pune umărul cu toții și a scăpa țeara de acel om fără suflet și fără Dumnezeu.</p>
   <p>Mai erau câte-va zile până în pasce. Pentru zioa acea el otărîse să facă un ospăț mare și chemase lume multă. „Vino la mine, -mi zise el și după masă să punem la cale cum să facem ca să-l resturnăm de pe scaun. Toți oamenii de la moșiele noastre ne sunt credincioși; am putea scula câte-va mii în picioare, avem destule arme să le dăm, și cred că lucrul va fi ușor ca s-o scoatem la cale, dar pân-atunci tăcerea cea mai mare”.</p>
   <p>Mă despărții foarte mulțumit de respunsul său. In zioa de pasce ne duserăm la dânsul; eram mulți bărbați și femei, că d-abia încăpeam, deși sala unde se ținea ospătul era destul de încăpătoar.</p>
   <p>Acum, ce să vă mai spuiu cele ce sciți: cum furăm căleați de ostașii călăului pe când ne aflam încă la masă, și cum furăm duși la armășiă de unde erau să ne ducă la măcelăriă.</p>
   <p>O întîmplare fericită fu acea care m-a scăpat și de aci. In curtea armășiei intrase un cerșetor, care văzând lume multă adunată acolo și nesciind pentru care scop erau atâțea inși strînși în acel loc, crezuse sermanul om, că era un prilej bun pentru dânsul ca să capete într-o zi cea ce nu putea căpăta într-o lună sau doă.</p>
   <p>Văzându le d-o dată -mi veni în minte o drăciă.</p>
   <p>„— Ascultă, moșule, -i zisei, aș vrea să te miluese, dar n-am bani cu mine. Iată că -ți dau hainele mele, dar să te îmbraci îndată cu ele ca să mă bucur și eu văzându-te bine îmbrăcat”.</p>
   <p>El făcu ochii mari și rîse de bucuria la darul ce -i făcusem. Eram cam după colțul casei când vorbeam cu dânsul și începuse și amurgească.</p>
   <p>Indată ce -și lepădă zeghea lui cea învechită, o luai eu, pusei căciula lui cea roasă pe cap și luai bâta lui în mână, pe când el se îmbrăcă cu hainele mele plin de bucuriă și mulțumindu-mi de mai multe ori. Atunci eșii din curtea armășiei cu pași încetinei, cu capul plecat, sprijinit de bâta mea și prefăcându-mă a mulțumi celor ce m-au miluit. Asfel a fost a doua mea scăpare, cu bietul cerșetor a căruă soartă nu pot sci cum a fost după plecarea mea.</p>
   <p>Mai aveam un rând de haine pe dedesubt, mă dusei până la marginea orașului și găsii o căsuță unde mutându mă lepădai hainele de cerșetor și remăsei în a doua parte a hainelor mele. A doa zi eșind până în poartă, cea d-ântâiu ființă pe care o zăriiu fu soră-ta Irina. Copila remase sermană de tată și fiind singură fără nimeni pe pământ, umbla rătăcită nesciind unde să -și plece capul. Când mă văzu, ochii ei se umplură de lacreme.</p>
   <p>„— Unde mergeai, fata mea? o întrebaiu eu.</p>
   <p>„— Nu sciu, -mi respunse ea.</p>
   <p>„— Te duceai la cine-va?</p>
   <p>„— Nu cunosc pe nimeni, merg unde mă duc picioarele și voiu înceta d-a merge îndată ca picioarele nu vor mai voi să mă poarte, zise ea.</p>
   <p>Atunci -i ziseiu să șează la mine, ca una ce a fost fiica omului pe care -l am iubit așa de mult în lume, și pe dânsa o priveam ca pe o fiică a mea.</p>
   <p>Ea primi și -mi mulțumi cu recunoștință.</p>
   <p>Biata copilă era nemîngîiată, nedormită; și ea scăpase de ostașii călăului fiind-că pe când se călcase casa părintelui ei, ea se dusese în grădină să culeagă câte-va flori pentru soțiul ei, George Spătarul, care -și avea sărbarea nascerii chiar în acea zi.</p>
   <p>I am dat ceva de mâncare și o lăsaiu să se culce. Când se sculă, -mi dete un inel din degetul ei; era o pietricică de rubin legată cu aur.</p>
   <p>— Ce vrei să fac cu asta? o întrebaiu eu.</p>
   <p>— Vinde -l, tată Gustere, ca s-avem ce mânca, response ea.”</p>
   <p>— Fata mea, ai dreptate: zisei eu, că tocmai astăzi remăseiu cu cea dupe urmă lăscaiă; călăii -mi au luat toate averile și umbla să -mi iea și viața dacă Dumnezeu nu mă lumina ca să găsesc un mizloc de scăpare.</p>
   <p>Cu prețul ce mi se dete pe acel ineluș ne mai ținurăm viața câte-va zile; dar veni o zi în care nu mai avurăm nici cu ce cumpăra o pâine.</p>
   <p>Biata copilă suferea; ea slăbea din zi în zi pe văzute; traiul cel rău, amintirea uciderii părintelui și a sociului ei o sdrobiseră mai de tot; foamea era să -i dea lovirea cea după urmă. Nu puteam și nu -mi venea s-o las să peară așa, dar ce să fac! Ce putere aveam și eu! -Mi fărămam capul ca să găsesc un mizloc or și care, pentru ca să -i pot aduce măcar o biată pâine din toate zilele, când -mi adusei aminte de acele haine de cerșetor pe cari le aveam încă. Mă desbrăcai dară de ale mele și luând acel port, eșii nevăzut și ne sciut de dânsa și începui să cerșesc pe la ușile bisericilor. Dacă ar fi fost pentru mine, m-aș fi lăsat de o miiă de ori să mor mai bine de cât să întinz mâna ia îndurarea trecătorilor, dar când cugetam ca eram dator să scap viața unei sermane copile neputincioase care nu avea pe nimeni ca s-o țiă și s-o îngrijească, mi se rupea inima și nu mă înduram s-o părăsesc ursitei sale amare.</p>
   <p>Cu ce puteam strînge de la mila creștinească o mai ținuiu dar cât-va timp, amăgind-o că avusesem nisce bani împrumutați unui neguțător, pe cari -i am luat de la dânsul și din acei bani mai trăiam de azi până mâine.</p>
   <p>Intr-o zi, eșind din casă și întinzând mâna unui trecător ca să-i cer milă, auziiu un strigăt de mirare din partea acelui om, care se oprise în loc și mă privea cu încremenire. -Mi aruncaiu ochii asupra lui și recunoseuiu pe un alt fecior ce -l avusesem mai de mult în casa mea, și care acum se înavuțise cu comerciul ce-l făcea.</p>
   <p>„— Bucur! ziseiu eu.</p>
   <p>„— Eu sunt, respunse el; dar ce soartă amară te-a adus în starea asta?</p>
   <p>„— Urgia lui Dumnezeu care a căzut pe țeara noastră, respunseiu eu.</p>
   <p>„— Iartă-mă, stăpâne, daca eram să-ți dau de milă, dar nu te puteam cunoasce în acest port urîcios, zise Bucur căzând la picioarele mele.</p>
   <p>„Scoală-te, Bucure, și vino să vezi unde șez.</p>
   <p>Il duseiu a casă și-l arătaiu pe Irina, pe care el o cunoscuse în copilăria ei, fiind-că -l luam adesea cu mine când mă duceam la Stefănuță.</p>
   <p>Frumusețea Irinei și suferințele în cari se afla ea înduioșară sufletul cel bun al lui Bucur; el venea în toate zilele să ne vază și ne ajuta în toate nevoile ce aveam. Bucur era neînsurat și eu simțiiu atunci că el începuse să iubeaescă pe Irina, dar nu cuteza s-o lase să înțeleagă iubirea lui.</p>
   <p>Când veni zioa cea cumplită de se strîngeau toți cerșetorii și -i duceau la ospățul ce le pregătise Vlad Țepeș, eu temându-mă să nu viă și în casa mea să mă ia, de oare-ce mă aflaseră toți unde ședeam, am fugit d-a casă în pripă fără a avea timp să spuiu nimic Irinei, și m-am făcut nevăzut ascunzându-mă într-o pădure vecină, unde am trăit mai o lună mâncând mere pădurețe, morcovăț și alte rădăcini ce se găseau pe acolo.</p>
   <p>Irina crezuse că am perit și eu împreună cu cei alți cerșetori, pe cari Țepeș -i făcuse să arză în flăcări după ce -i a ospătat.</p>
   <p>Incredințarea despre perderea mea o făcu a se întrista și mai mult. Cine -i mai remânea acum, afară de Bucur, care -i arătase multă compătimire, dar ale cărui îngrijiri nu cuteza să le primească din minutul când a înțeles că el începuse a o iubi.</p>
   <p>Veni toamna; frunzele îngălbeniră pe copaci și cădeau uscate pe pământ; cocorii și rondunelele plecaseră din țeară. Era într-o zi când soarele se lupta să easă din nori, dar abia s-arăta câte puțin, și alți nori -i întunecau lumina.</p>
   <p>Un vânt căldicel sufla do la apus și măturând pământul de uscăciunile ce zăceau pe dânsul făcea să resune pădurea de o șuerătuiă care înfiora singurătatea acelui loc. Un stol de corbi trecea atunci d-asupra capului meu cloncănind și îndreptându-se spre oraș; avuiu o presimțire tristă și otărâi să es din pădure și să mă întorc la locuința mea pe o cale lăturașe.</p>
   <p>Soarele era pe la apus când sosiiu a casă. Până a nu intra, mă opriu la o ferestră care era lipită cu o țiplă, dar care avea o mică spărtură într-un colț al ei, și pe unde puteam vedea fără a fi văzut de cei din întru.</p>
   <p>Irina sta îngenuchiată înaintea icoanei maicei Domnului și se ruga.</p>
   <p>Facia ei era galbenă, ochii ei erau înfundați și stinși; mi se păru slabă, numai pele și oase. Departe de dânsa, Bucur stând în picioare pivea la dânsa și -și ștergea ochii de lacrimi. Ce însemna aceasta! nu puteam înțelege nimic, dar nu voiam încă, să intru ca să nu turbur rugăciunea copilei.</p>
   <p>Trecură mai multe minute, când Irina vru să se scoale, dar nu se putu ridica pe picioare! Bucur veni îndată să-i ajute și o duse șovăind pe un scaun.</p>
   <p>„— Ai plâns? îl întrebă ea, văzând lacremile lui Bucur.</p>
   <p>„— Așa este, respunse el, am plâns; d-aci înainte nu-mi mai remâne de cât să plâng și să oftez. Simț că de tânăr încă m-a pus ursita cea rea sub picioarele ei, dar nu o voiu lăsa să mă chinuească mult timp; de cât viața care mă asceaptă, mai bine da o miă de ori moartea.</p>
   <p>„— De ce vorbesci așa, Bucure! zise Irina lăsând să cază asupra lui privirile ei lâncede și mai fără lumine</p>
   <p>„— Dar cum vrei să vorbesci când...</p>
   <p>Sărmanul, nu putu să urmeze, un nou plâns -i înecă glasul în pept.</p>
   <p>„— Bucure, zise Irina, nu mai plânge că mi faci rău văzându-te plângând. Mulțumesce lui Dumnezeu că esci tânăr și ai avere, cu aste două daruri ai putea fi fericit pe viitor.</p>
   <p>„— Eu fericit! când te văd în starea asta! Oh! nu, nici o dată; fericirea n-a fost scrisă pentru mine fără numai, durerea, suferința, chinurile cele mai amare. Aș fi putut fi fericit daca m-aș fi născut alt-fel și să nu fiu disprețuit după cum mă văd astă-zi.</p>
   <p>„— Desprețuit! dar cine te desprețuesce, Bucure? bunul Guster te lăuda tot-d-a una și te bine-cuvânta, bietul om! Când ar trăi, daca va mai fi trăind, și le-ar auzi plângându-te ast-fel, s-ar supăra pre mine crezând că poate eu...</p>
   <p>„— Oh! nu, d-ta nu-mi ai făcut nimic. Ce strici d-ta daca lucrurile sunt croite ast-fel, daca lumea nu se învoesce cu cea ce -i cere inima cuiva, și mai bine îl lasă să moară de cât să-i facă pe voiă, măcar că voia lui ar avea cugetul cel mai bun și cel mai sânt.</p>
   <p>„— Bucure, zise Irina, nu crede că nu te-am înțeles de mult ce cugeți și ce simți; sciu tot, Bucure, și -mi e milă de tine unde ești așa de bun și așa de simțitor, dar daca -ți ai ridicat ochii asupra mea, n-ai judecat că eu, care -ți vorbesc acum, peste căte-va minute nu voiu fi de cât o mână de țărină neînsuflețifă și rece...</p>
   <p>„— Oh! nu vorbi așa! întrerupse Bucur lovindu-și fruntea cu mâna sa și întorcând ochii de la Irina.</p>
   <p>— Lasă-mă să vorbesc. Bucure, adaose copila, lasă-mă să-mi vărs tot focul din inimă până a nu mi se stinge glasul și nu voiu mai putea vorbi. Am tăcut până acum de frică să nu amărăsc sufletul aceluia care -mi ținea loc de tată, care a făcut pentru mine tot ce ar fi putut face un părinte bun pentru copilul său și care a fost destul de amărît și el. Acum nu-mi au remas de cât puține minute de viață; ea m-a lăsat, o simț că se duce, cu pași repezi, toate puterile m-au părăsit; vederile mi s-au slăbit, în cât abia mai pot zări împrejurul meu ca printr-un nor, ca printr-o ceață deasă: sunt coprinsă de nisce fiori reci cari înghiață sudorile cele necontenite cari curg de pe mine; somnul -mi e întrerupt de vise rele cari mă fuc să tresar îndată ce închiz ochii ca să adorm; nu-mi mai place nimic, nu e nimic care să mă mulțumească; tot ce mă împresoară mă spăimântă, mă desgustă; mă supără cel mat mic lucru; mă întărîtă cel mai mic-sunet; urăsc pământul pe care mă mișc; fug de soarele care mă luminează, și umbra pe care o caut mă înfiorează. Lumea, cât e de mare, nu mă încape; nu-mi găsesc locul nicăiri; sunt ca o pasăre care se învârtesce în aer împrejurul locului unde -și avea cuibul o dinioară și acum și l-a perdut și nu-l mai găsesce.</p>
   <p>Și cu toate acestea, tu scii cine am fost; dintr-un leagăn de mătase am căzut pe un strat de spini țepoși, plini de pulbere și de gunoaie. Resfățată de un părinte care se uita la mine ca la un soare, desmerdată de un soț care se închina în numele meu; tânără, frumoasă, plină de avuții, pluteam pe o mare de plăceri și de fericiri; nici o grije nu-mi încrețea fruntea, nici o amărăciune nu șe zărea pe buzele mele; inima mea nu cunoscea suspinele, ochii mei nu sciau ce sunt lacremile, de cât rare ori când le vedeam pe ochii altor ființe streine; lumea era un raiu pentru mine, de oare-ce simțeam în mine că eram ca și un înger pentru dânsa; viața mea era un cer senin, căci mă vedeam ca o stea care strălucea pe azurul său; locul pe care călcam era o grădină, fiind-că eram ca o floare ce crescea într- ânsa sub roua dimineței, la lumina soarelui, la suflarea cea dulce a boarei primăvăroase. Iată ce am fost, și acum Iată ce sunt: o ființă eșită dintr-un mormânt spre a intra eară într-ânsul: duioasă și streină în țeara mea; îmbătrânită fără timp; moartea a luat locul vieței în peptul meu sărăcia cea mai cumplită a moscenit averile mele; suferințele, durerile, amărăciunile au venit în locul desfătărilor și plăcerilor mele din trecut, singurătatea cea tristă și uricioasă a urmat după pierderea ființelor celor mai scumpe ce am iubit pe lume; raiul se prefăcu în iad, cerul cel senin într-un nor vijelios, grădina într-un pustiu selbatic plin de vedenii spăimântătoare; acum îngerul se întoarce în cer, steaoa va apune spre a resări în altă lume, floarea și-a dat tot mirosul soarelui și a remas veștejită și ofilită pe un sloiu de ghiață.</p>
   <p>Și ce am făcut pentru ca să mâniu așa pe Dumnezeu! Părinții omenirei au fost alungați din raiu pentru neascultarea lor, și tot omul care cutează să guste din pomul fericirei pe pământ, a duoa zi e alungat cu ură, cu mâniă, cu cruzime din grădina fericirei sale. Vezi dară că nu o nimenui ertata fi fericit, și numai acela ar putea fi mai fericit care nu voesce să fiă, care nu umblă după fericire și nu crede într-un lucru care e peste putință a se găsi pe pământ, ci numai în închipuirea noastră.</p>
   <p>Tu, care m-ai iubit și n-ai cutezat a-mi o spune, ai fost și tu amăgit, ca ori ce om, de închipuirea fericirei ce ai fi aflat-o în femeia pe care o iubeai; ce copilăriă! spuma unei băuturi plăcute dintr-o cupă de aur ți-a amăgit vederea, dar nu e de cât o spumă; abia ai fi atins-o cu buzele tale și ai fi dat îndată de nimica! Etă cum mă aflu eu, care -ți vorbesc; nu sunt de cât umbra mea, de cât închipuirea unei ființe care nu mai este. Da... încă un minut sau două... și -mi vei da dreptate, căci simț... Oh! unde ești... nu te mai văz... și aș vrea!... să-ți întind... mâna frățească... Mi se turbură mințile... Remăi cu bine... Tata Guster... binefăcătorul meu... oh! nu este și el aci!</p>
   <p>Atunci intraiu repede în casă.</p>
   <p>„— Iacă-mă aci lângă tine, Irino, ziseiu eu apropiindu-mă de acea nefericită copilă. Dar eu -și dăduse suflarea din urmă. Capul ei era resturnat într-o parte pe spatele scaunului unde ședea; un braț -i atîrna în jos și cel-alt era ținut, de Bucur care, îngnuchiat înaintea ei, plângea d-asupra acelei mâini pe care o umplea de lacremele lui... Sermana Irina! sufletul se sfâșia în mine de durerea morții sale. Sermana copilă!... Am plâns și eu cu Bucur din preună. Amândoi săparăm groapa ei în grădina acelei case și o mormântarăm fără nici un preot și fără nici o paradă. Indată ce acoperirăm remășițele ei, începu să cază o ninsoare deasă pe mormântul ei.</p>
   <p>„— Iată rochia ei de mireasă! zise Bucur, și se depărtă ca un eșit din minte din acel loc.</p>
   <p>Trecură ani și nu-l mai văzuiu de atunci. Nu sciam ce se făcuse și vream să -l caut, fiind-că simțeam că -mi lipsea cine-va de lângă mine cu care să mă mângâiu de perderea Irinei.</p>
   <p>In anul când Țepeș se întorcea în Tîrgoviște bătut de oștirile lui Mahomet II și apoi d-ale lui Stefan al Moldovei — era într-o zi de toamnă — un ostaș trențeros, plin de pulbere și care părea rănit în partea dreaptă a peptului, intră în casă țiindu-se cu o mână de ziduri și cu alta de pept.</p>
   <p>Era un călăraș cu părul cărunțit, cu sbîrcituri pe frunte, cu barba nerasă de mai multe zile. El -mi dete zioa bună cu un glas întunecos, și eu -i mulțumii fără a-l cunoasce.</p>
   <p>— Ești rănit, ostașe? îl întrebai înaintând spre dânsul.</p>
   <p>„— Da, respunse el, și se uita în toate părțile par-că ar fi vrut să vază pe cineva și se mira nevăzându-l.</p>
   <p>„— Șezi, -i zisei dându-i singurul scaun ce -l aveam.</p>
   <p>„— Mai ții acest scaun? zise el, șezând pe dânsul și mângâindu-l cu mâna ca pe un lucru scump.</p>
   <p>„— De unde cunosci acest scaun? îl întrebai privindu-l cu mirare.</p>
   <p>„— Eu nu l-am uitat, dar văz că pe mine nu mă mai cunosci, respunse el clătinând din cap. Bucur, adaose el.</p>
   <p>„— S-ar putea oare?... Și te-ai făcut ostaș?</p>
   <p>„— De când a murit reposata m-am duș și am intrat în oștire. Am fost în mai multe bătăi căutând, moartea pretutindeni și negăsind-o nicăeri. Uă lege cumplită are șoarta omenească: acela care -i place a trăi cată să moară și cel ce doresce moartea nu poate muri. Abia m-am ales cu o rană în pept, care mă doare, dar nu mă ucide.</p>
   <p>„— Și pentru ce vrei să mori? îl întrebai eu.</p> 
   <p>„— Pentru că nu pot să trăesc.... când aș putea s-o uit... dar nici aceasta nu e putință. Ḑioa, par-că o simț lângă mine, par-că m-atinge cu mâna ei, par-că -mi adiă fruntea cu suflarea ei. De multe ori mi se pare că auz numele meu, și -i cunosc glasul îndată. Mă întorc, dar nu văz pe nimeni. Nopțile e ca totd-auna lângă mine, la capul meu; mă farmecă cu ochii ei dulci și mângăioși, cu surîsul ei care îmbată; -mi vorbesce, -mi cântă, și când mă scol nu țiu minte nimic din câte -mi spunea. Uă dată, chiar fiind deștept, mi s-a părut că o văz înaintea mea. Era într-o rochiă albă, cu părul despletit pe umeri, cu brațele goale, cu picioarele ascunse într-un nor alb și strevăzător. Sta nemișcată, cu ochii neclintiți; albă ca o spumă și ușoară ca dânsa. Mă reped spre ea, dar... peri ca o nălucă. Astă viață e un chin necurmat pentru mine; voiu să-i puiu un capăt; voiu să mă duc acolo unde este ea, să locuim împreună, or și unde va locui ea, fiă și în mormântul ei pe care am venit să -l caut aci.</p>
   <p>„— Liniscesce-te, Bucure; nimeni nu e nemuritor pe pământ, și -ți va veni și ție și mie rândul să ne ducem s-o întîlnim. Așteaptă să sosească minutul cel însemnat de soartă pentru aceasta.</p>
   <p>„— Aș asceptă d-ar fi putință, dar nu se mai poate. Astă-zi am lăsat să -mi curgă mai mult sânge din rana mea și am oprit numai atâta cât să pot ajunge până aci, fiind-că aș dori să mor colo unde este ea îngropată.</p>
   <p>Nu-ți cer de cât puțin loc lângă dânsa, și voiu ruga pe Dumnezeu să-ți erte păcatele. Fă-mi dară acest bine, că Iată-mă gata s-o însocesc.</p>
   <p>Și zicând aceasta, smulse legătura de la rana sa nainte de a-mi da timp să împedic nebuna sa faptă.</p>
   <p>Nefericitul mai zise câte-va cuvinte neînțelese și căzu fără suflare. Eu îndepliniiu dorința sa din urmă, mormântându-l în acelaș loc unde zăcea Irina, dar ne mai putând suferi șederea mea în acea casă care -mi amintea atâtea lucruri triste, eșii să -mi caut un alt adăpost.</p>
   <p>Țepeș se afla fugit la Unguri; un alt Domn venise în locul său, nu mai aveam nici o temere ca să stau ascuns și să mă feresc de lume. -Mi lepădai hainele de cerșetor și otărîi să mă duc a curte, să mă arăt cine sunt, ce am fost și să cer o dregătoriă.</p>
   <p>Nu doară că viața mea avea vre un farmec pentru mine: eram mai mult bătrân, și câți-va ani petrecut în chinuri și în tot felul de neajunsuri și de nemulțumiri mă cam scârbiseră de o astfel de viață; vream prin urmare să mă fac folositor țărei mele pe care am iubit-o tot-d-a-una, și doream tot într-un timp s-ajung în stare ca să pot ajuta omenirea care suferă și se chinucsce din neîngrijirea și nepăsarea celor de la putere. Apoi cugetam și la tine, nepoată, că or și unde ai fi fost, tot te aș fi întîlnit o dată, și poate ai fi avut nevoiă de îngrijirile mele.</p>
   <p>Radu cunoscea trecutul meu și -mi dete dregătoria de credințar al curței domnesci, și mai eram însărcinat să îngrijesc de Doamna și de Domnița Maria în lipsa sa.</p>
   <p>Câte-va zile în urmă, Radu plecă la bătăliă și după o luptă de trei zile, în care căzură mare număr de Români și de Moldoveni, el fu învins și se întoarse iute în Tîrgoviște, dar aflând că era urmărit de Stefan, eși noaptea din cetate și se duse peste Dunăre la Turci.</p>
   <p>La 24 noembre din anul 1472, Stefan intră în cetate; locuitorii -i eșiră înainte cu pâine și cu sare și -l duseră la curțile domniei.</p>
   <p>El puse cea mai grea îndatorire ostașilor lui ca nimeni să nu fiă supărat din locuitori nici în viață nici în avere, nici în nimic, dar puse pe Doamna și pe Domnița la popreală în palat ca să nu easă d-acolo. Toată averea lui Radu și steagurile câștigate de dânsul în mai multe bătălii fură luate de Stefan.</p>
   <p>Apoi dorind să vadă pe Doamna și pe Domnița i se aduseră amândoă femeile.</p>
   <p>Ele erau îmbrăcate într-un port negru de jale.</p>
   <p>Domnul Stefan văzând frumusețea, desteptăciunea și purtarea Domniței, remase ca un fermecat înaintea ei. El simți îndată că nu era departe d-a iubi această fată care, de la ântâia vedere, -i plăcu așa de mult. Dorința sa d-a lua pe Domnița Maria de soțiă nu o putu ascunde, și într-o zi stând la vorbă cu dânsa, -i zise astfel:</p>
   <p>„— Domniță, cum ți s-ar părea daca eu care mă aflu în luptă cu Domnul Radu, aș veni să -i cer mâna fiicei sale?</p>
   <p>„— Aceasta mi sa pare ca cel mai bun semn de pace între doi Domni care s-ar cuveni să trăească între dânșii ca nisce frați, ear nu să se sfâșie ca nisce fiare.</p>
   <p>„— Doresci dară ca să fiă pace între țărele noastre?</p>
   <p>„— Daca o doresc. Dumnezeu scie de câte ori l-am rugat cu lacremele pe ochi să facă a înceta ura dintre Români și Români, de oare-ce această ură nu face de cât să dea mai multă putere Turcilor și celor alți vecini care se unesc când cu Moldovenii asupra Muntenilor, când cu aceștia asupra Moldovenilor. Cunosci mai bine de cât mine, Măria Ta, că aceasta slăbesce amândoă țările noastre, și o dată într-un timp priincios, una din puterile vecine găsindu-ne astfel slăbiți, ne va cotropi și ne va robi pentru tot-d-auna.</p>
   <p>„— Vorbesci cu minte, Domniță, zise Stefan; daca vom fi despărțiți, tot-d-auna vom fi în certe și în resboaie între noi, ear daca vom uni țările noastre, aceste certe și aceste resboaie n-ar mai avea nici un cuvânt să urmeze, și noi vom fi îndoit de tari prin unirea noastră.</p>
   <p>„— Ce înțelege Măria Ta prin unire? cum, are să fiă ea?</p>
   <p>„— Nu înțeleg pentru ce să fiă doi Domni în loc de unul care să domnească peste amândoă țările.</p>
   <p>„— Și a cui să fiă atunci această țeară unită?</p>
   <p>„— A aceluia care va sci să facă unirea.</p>
   <p>„— Cine va apuca mai ântâiu să iea țeara de la cel-alt.</p>
   <p>„— Astă-zi sunt eu care am pus mâna pe această țeară.</p>
   <p>„— Și mâine poate s-o facă Radu IV.</p>
   <p>„— El a cercat, dar n-a putut.</p>
   <p>„— Fiind-că nu -l ai lăsat, Măria Ta.</p>
   <p>„— L-aș fi lăsat daca n-aveam mai multă încredere în mine de cât într-ânsul, dar el care s-a făcut Domn cu puterea turcească, va ținea tot-d-auna cu Turcii când ei vor veni cu oștiri asupra celor alți Domni creștini din vecinătate.</p>
   <p>„— Dar și Măria Ta te-ai unit cu Turcii asupra lui Vlad Țepeș, zise domnița cu un mic surîs răutăcios.</p>
   <p>„— Dar -l-am bătut mai apoi la Acherman, la Chilia, și la Racova, și am credința în Dumnezeu că mă va ajuta să -i bat pretutindene și or de câte ori vor cuteza să calce pământul țărei mele, respunse Stefan cu acelaș surîs ca al Domniței.</p>
   <p>Ea și plecă ochii și tăcu, apoi peste un minut înălțându-și privirile către Stefan,îi zise:</p>
   <p>„— Daca cugetul Măriei Tale este bun pentru țările noastre, atunci Dumnezeu să-ți ajute a ți-l îndeplini despre unirea ce o doresci.</p>
   <p>„— Mâine vom pleca cu toții la Suceava, respunse Stefan, și acolo vom începe mai ântâiu cu unirea dintre noi. Vrei să -mi fii soțiă?</p>
   <p>„— Măria Ta ai cucerit țeara cu toți locuitorii ei, și chiar pe Doamna și pe mine ne ții în robiă; ce poate o roabă de cât a purta jugul stăpânului ei, mai ales să -l poarte fericită, fiind acel jug așa de măreț și strălucit.</p>
   <p>„— Fă dară cunoscut și Doamnei despre aceasta, și peste câte-va zile te voiu ridica din robiă pe scaunul domnesc al Moldovei.</p>
   <p>Dupe trei zile de petreceri și desfătări, Stefan plecă la Suceava luând cu dânsul pe Doamna și pe Domnița Maria, și lăsând în locu-i pe Basarab Munteanu.</p>
   <p>Nu trecu mult dup-aceasta și Iată că Radu se întoarse cu 15,000 Turci, bătu pe Basarab Munteanul și -l făcu să fugă în Modlva. Apoi aflând că am lăsat pe Doamna și pe Domnița să plece cu Stefan se mâniă foc pe mine și m-amenință cu moartea. Eu mă temui, și îndată ce se noptă, -mi schimbai portul și fugii din oraș trecând într-un alt județ din vecinătate.</p>
   <p>Vă scutesc de cele alte întâmplări care au însemnat domnia lui Radu până la moartea lui cea crudă, acestea le sciți, precum cunoașteți asemenea că el fu ucis de acela ce -i era socru și care apoi mizlocise s-aducă eară la putere pe Vlad Țepeș...</p>
   <p>Atunci cătai să es din țeară și să trec peste munți în Ardea, unde puteam fi mai sigur pe viața mea și pe întreprinderea ce voiam să fac.</p>
   <p>Era încă earnă, și ca s-ascept să se primăverese -mi era să nu fiu descoperit în țeară, și să mă prinză mai târziu acela de care mă temeam. -Mi luai dară un cal și plecai într-o dimineață urcând calea munților spre Brașov. Ḑioa d-ântâiu mersei bine; călătoria mea nu fu turburată de nici o întâmplare rea. A doa zi m-aflam printre munții Orației când avui să mă lupt mai ântâiu cu un urs și apoi cu patru lupi; eram p-aci să fiu mâncat de viu. Mai târziu, vrând să trec Prahova, o ceată de tâlhari -mi eși -nainte; vrui să fug dar n-avuiu timp; erau vr-o șease nespălați cu mustața mare, și sprîncenați. Ei mă puseră la mizloc și -mi cerură bani. Fui nevoit să le dau tot ce aveam, ba -mi luară și calul de sub mine și mă mulțumii că m-am ales cu atâta și nu m-au ucis. M-am întors pe jos de unde am plecat, fără nici o lăscaiă și șezuiu cât va timp la un biet creștin din Câmpina, care se îndură cu mine când auzi ce mi s-a întâmplat.</p>
   <p>Iată întâmplările mele, sau mai bine suferințele ce am tras până în zioa când v-am întîlnit și le ați pus capăt făcându-mă pe mine să mă bucur de bucuria voastră și să fiu mulțumit văzându-vă pe voi fericiți.</p>
   <p>Ai fost un om de fer, tată Gustere, de n-ai căzut după câte ai suferit, zise Stefan.</p>
   <p>Și cu toate astea nu v-am spus toate. Este prea adevărat c-am fost destul de tare: suferința împetresce pe om, și pământul la foc se face mai tare, response Guster dup-un suspin adînc.</p>
   <p>— Viteazul care s-a luptat cu atâta bărbățiă în bătaia de la Varna sub Domnul Dracula și care s-a strălucit în bătaia de la Cosova sub Dan, să ajungă în a cerșetori atâțea ani, zise Palatina ne mai putând înfrâna turbarea ce o simțea, mii de trăsnete cadă pe acela care te-aduse în starea asta, unchiule, căci cea ce ai suferit, limbă de om nu o poate spune.</p>
   <p>— Am scăpat de cruzimea oamenilor, de sabiă, de țeapă, de foc, de foame, am scăpat de fiare și de tîlhari, și stam și judecam cu mintea mea pentru ce Domnii și împărații, cari varsă atâta sânge ucigând mii și mii de oameni, în loc să facă aceste cruzimi neertate de Dumnezeu, n-ar fi mai bine să se unească între dânșii ca să curețe pământul de făcători de rele și de fiarele sălbatice cari ne mănîncă de vii? Cât de mare bine s-ar face omenirii și câtă laudă s-ar aduce acelora cari ar scăpa-o de atâtea rele.</p>
   <p>— Tepeș nu urmează asfel! el lasă fiarele și călăii să se mulțească și aceia pe cari -i curăță sunt oamenii cel mai buni și cei mai folositori pentru țeara lor, zise Palatina în bătaiă de joc.</p>
   <p>Asfel petreceau acești oameni de la întrunirea lor și până în acel moment; Guster în amintirea vieței sale trecute, Stefan în asceptarea în care se afla de a-și vedea visul cu ochii cel mai dulce vis ce-l visise. Palatina în nerăbdarea de a pune în lucrare proiectul ei de resbunare.</p>
     </div>
     <div type="chapter" n="25">
        <p>CAP. XXII.</p>
   <p>DOI ANI IN URMĂ</p>
   <p>A doa domniă a lui Tepeș începuse printr-o linisce neturburată de nici una din cruzimile lui de mai nainte.</p>
   <p>Vlad înțelesese ura ce o insufla supușilor lui și se ferea, pe cât putea, d-a face să se nască în el temerea ce o avuseră de dânsul. Dar ca să câștige oare-care popularitate și oare care uitarea celor trecute, el începu a da poporului din când în când câte-o serbare la care lua sau nu lua parte și el, după cum i se părea, de oare-ce mai multe vorbe ce se respândiseră în public ajungând până la urechile lui; îl făcuseră să se cam îngrijească pentru zilele lui; și ca nu cum va vre-o resbunare să-l găsească ne pregătit și fără apărare, eșea foarte rar, și când făcea aceasta, era tot-d-auna armat și împresurat de câți-va credincioși ai lui.</p>
   <p>Abia după doi ani de domniă, el se încredință că poporal -și vedea de interese și nu -și mai aducea a minte de relele ce le suferise o dinioară de la dânsul, ci se mulțumea de pacea de care se bucura și de petrecerile ce i se da în oare-cari serbători ale anului. Atunci Vlad începu să se arate mai des în lume, ba încă une-ori -i plăcea să se amestice în serbările publice pe cari le încuragia prin dări de bani și prin alte daruri cu cari credea el că va câștiga o mai mare încredere și iubire din partea guvernanților lui.</p>
   <p>Era într-o zi de pasce, când Tîrgoviștenii se pregăteau să asiste la una din aceste serbări, la cari și Domnitorul era să iea parte, fiind singura petrecere care -i plăcuse tot d-auna și la care ținuse așa de mult. Cu câte-va zile mai nainte se însciințase poporul despre astă serbare, și acum venea cu grămada din toate colțurile orașului, și-chiar din unele localități ale județului ca să asiste la serbarea ce se da.</p>
   <p>Intr-un loc șes, afară din oraș se ridicaseră mai multe bănci pentru șederea privitorilor. Prăjine înfrumusețate cu flori și cu stegulețe roșii erau înălțate de jur împrejur. Uă mulțime de călăreți dintre dorobanți, vânători, aprozi și alții asceptau într-un circ larg venirea Măriei Sale spre a începe jocul lor de alergare de cal acest joc curios, era astfel: fie-care călăreț căta să se repează asupra altuia din fața lui și să se sileaescă să-l ridice de pe cal; acela care putea s-o facă primea câte un dar în bani. Vlad fusese foarte deprins în acest joc, și cu toată bătrânețea lui și suferințele prin cari trecuse, el vru să mai cerce o dată puterea și îndemănarea sa pentru care a fost de multe ori lăudat.</p>
   <p>Bărbați, femei, bătrâni și copii, din toate clasele societății, ocupau locurile din prejurul circului așteptând și ei să privească lupta călăreților, ai cărora cai nerăbdători, săpau pământul cu copitele lor și spărgeau aerul cu desele lor nencheziri.</p>
   <p>In cele din urmă Vlad sosi pe un cal dereș, urmat de șease copii din casă pe șease cai negri ca corbul cu prapure roșii și albastre în lăncile lor.</p>
   <p>Călăreții îl primiră cu urale, la cari respunseră și vr-o câți-va din boerii aflați de față și alți oameni din popor. Musica începu să cânte un galop. Lumea se înghesuia ca să înaintese mai în față și să poată privi mai bine. Către acestea zioa era senină, și un soare strelucitor de și nu prea cald înainta spre apus, de care nu era prea depărtat.</p>
   <p>Era să se dea semnalul de alergare, când călăreții cari așteptau minutul să -și iea avântul, fură siliți să se tragă puțin în lături spre a lăsa să treacă un nou călăreț care venea în fuga mare ca să -și iea și el locul printre rândurile lor.</p>
   <p>Călărețul părea a fi prea june, dar de o statură bărbătească și impuitoare. El n-avea încă mustăți și purta o uniformă de călăraș, călare pe un cal roib, pe care se ținea ca cel mai de frunte cavaler.</p>
   <p>El înaintă până în mizlocul circului, trecu pe lângă Domnitor căruia -i făcu salutul ostășesc, apoi se așeză drept în fața lui.</p>
   <p>Toți îl priveau cu mirare și se întrebau daca îl cunoscea cineva dintre dânșii, dar nimeni nu-l scia, nimeni nu-l mai văzuse, femeile mai ales îl luară asfel la ochi încât nu -și puteau lua privirile de pe dânsul. Semnalul se dete. Uă droaiă de călăreți se repeziră unii asupra celor din fața lor. Un nor de pulbere se nălță de sub picioarele cailor. Lupta începu turbată de amândoă părțile. Unii strigau îndemnându-se, alții țipau alunecând din brațele adversarilor lor. Femeile rîdeau sau se înduioșau la căderea de pe cal a vre unui neîndemânatic călăreț.</p>
   <p>Pân-aci lupta se făcuse numai între doi, apoi între patru și așa mai încolo. De o dată Domnitorul, care nu începuse încă alergarea sa, își aruncă ochii în fața lui ca să vazA cu cine avea să se lupte, și zărind pe călărețul cel tânăr a cărui căutătură mândră și trufașă părea a-l înfrunta cu oare-care dispreț, se încruntă și dete semnalul pentru alergarea generală.</p>
   <p>Un amestic mare se făcu atunci între călăreți; caii se isbeau de caii, cei de pe dânșii se vedenau înălțați în aer, când unii și când alții: pulberea întrerupea adesea priveala celor-alți. Vlad se repede asupra cavalerului din fața lui, și când -și întinse bracele ca să-l apuce de mizloc, se vede d-o dată ridicat cu iuțeală de pe șeaua calului său și trântit între picioarele celor-alții cai.</p>
   <p>Pulberea cea deasă și lupta care urma înverșunată între călăreți nu lăsară să se vază căderea lui Vlad, d-asupra căruia caii călcând neîncetat făcuseră dintr-ânsul o grămadă de carne sângerată amestecată cu țărînă și cu oase sdrobite.</p>
   <p>Necunoscutul călăreț eși apoi din circ, făr-a lua nimeni seama la dânsul și se făcu nevăzut.</p>
   <p>Asfel se termină acea serbare la care Tepeș contribuise cu sângele său, chiar pe locul unde, cu câți-va ani mai nainte, făcu să se nalțe o pădure de țepe pentru nefericiții loviți de urgia sa!</p>
   <p>Pe când se petreceau cele ce arătarăm mai sus, Gușter sta cu Stefan acasă, așteptând pe Palatina și neînțelegând întârâierea ei.</p>
   <p>Iată ce s-a întîmplat câte va minute -naintea plecării ei d-acasă.</p>
   <p>Pe când Guster se ocupa cu semănatul unor semințe se ziorele împrejurul chioșcului unde scia că nepoatei sale -i plăcea așa de mult să -și petreacă urîtul, Stefan remâind în casă cu Palatina și văzând-o că se pregătea să easă -i zise:</p>
   <p>— Vrei eară să te duci unde-va? De la un timp încoa nu te mai cunosc; altă dată -ți plăcea vânătorile, preumblările prin munții cei selbatici, luptele cu urșii, călăria, și când nu făceai acestea te închideai în acel chioșc de multe ori câte-o zi întreagă, sau o noapte și cu toate că atunci nu te vedeam, aveam cel puțin mângîierea sciindu-te lângă mine, că resuflările sau suspinele noastre se amestecau în acelaș aer, și asceptam să eși dar colo, cum asceaptă călătorul cel rătăcit resărirea soarelui ca să -l înveselească inima și să -l luminese vederile. Altă dată -mi spuneai unde te duci, și -mi cereai ajutorul când vreai să înteprinzi câte-o faptă cutezătoare pentru care femeile nu sunt tot-d-auna destul de îndemânatice; acum mă părăsesci și pe mine și pe unchiul d-tale, pe când scii bine că pentru noi ești întocmai ca lumina zlei ca rouă fiorilor, ca stelele cerului. Te duci și lipsesci zile întregi, și noi remânem alt plângem nesciind ce te-ai făcut și ce ți s-a întîmplat de nu mai vii. Astă-zi eară te gătesci deducă; văz calul care te asceaptă cu șeaoa pe dânsul și cu o tolbă de borfe pe el, fără îndoeală, asta însemneasă că ai să lipsesci eară mai multe zile, poate, cine scie, daca vei voi să te mai întorci la noi vre-o dată!... Am o presimțire care mă muncesce, și mă tem...</p>
   <p>Junele nu putu să termine frasa sa; un șiroiu de lacrime îi înecă glasul, și el căzu pe un scaun ce se afla la spatele lui într-o stare demnă de plâns. Palatina se înduioșă la vederea lui; ea stete un minut la îndoeală, apoi făcând duoi pași spre dânsul -i întinse mâna și-i zise cu tonul unei surori către fratele ei:</p>
   <p>— Astăzi e ziua în care soarta noastră se va alege într-un fel. Fii cu inima bărbată, Stefan, și asceaptă-mă aci, dar nu te cerca să mă urmăresci.</p>
   <p>După ce zise aceste cuvinte, Palatina eși repede pe ușă, se aruncă pe calul ei și se depărtă iute ca o nălucă.</p>
   <p>Acesta rămase câte-va minute într-o tăcere încremenită. El nu mai scia nici ce să crează nici ce să înțeleagă din cuvintele din urmă ale Palatinei; înțelesul lor cel amețit îl puse într-o îndoeală spăimântătoare. Era el oare o jucărie în mâna acelei femei, care nu simția pentru dânsul de cât receală, de cât nepăsarea cea mai mare?  Oare n-a plecat ea pentru ca să nu se mai întoarcă, văzând că se apropia timpul în care era să realiseze ceea ce -l făcuse să spere până acum? Aceste cugetări trecură prin mintea duiosului june lăsând în urma lor o presimțire amară, ca acea temere sinistră pe care o lasă în sufletul unui superstițios un stol de lilieci care trece noatea pe d-asupra capului său într-un loc pustiu.</p>
   <p>Era aproape de apusul soarelui când Guster veni să întrebe pe Stefan de ce a întârziat nepoata sa să se întoarcă de unde a fost dusă. El îl găsi șezând pe scaunul său, cu fruntea aplecată pe o mână și mai într-o stare de nesimțire.</p>
   <p>— Nu sciu ce să răspunz la ce mă întrebi, zise junele la a duoa întrebare ce-i făcu unchiul Palatinei.</p>
   <p>Guster înțelesese de mult amorul lui Stefan pentru nepoata sa; el ar fi dorit din tot sufletul unirea acestor duoi tineri, dar fiind că se încredințase că acest amor nu era simțit de amândoă părțile, nu s-a cercat nici o dată să sufle într-o flacără care stăruia să aprinză un tăciune ars mai dinainte și poate prefăcut în scrum, după câte aflase el din trecutul nefericitei copile.</p>
   <p>De o dată luarea a minte a acestor duoă ființe fu atrasă de un tropot de cal, care intră în curte și se opri la ușa din tindă.</p>
   <p>Amânduoi tresăriră și se uitară unul la altul; amânduoi se pregătiră să iasă înaintea celui ce sosea, când Palatina se arătă în pragul ușei.</p>
   <p>Ea era palidă la față; buzele ei păreau vinete, ochii rătăciți, pașii șovăitori.</p>
   <p>— Ce va să zică acest port de călăraș? o întrebă Guster când o văzu ast-fel îmbrăcată.</p>
   <p>— Nu mă întrebați nimic, respunse Palatina cu un glas tremurător așezându-se pe un pat și preumblându-și mâna pe fruntea ei, ca cum ar fi voit să depărteze vre o tristă amintire ce o supăra.</p>
   <p>— Dar de ce nu vrei să ne spui nimic? se cercă unchiul să mai întrebe. Ne vezi pe amânduoi cât am suferit asceptându-te și neviind. Ce te-a făcut de ai întârziat ușa.</p>
   <p>— Ce vreți să vă spuiu, zise Palatina, credeam că ați aflat, sunt duoă ore de atunci, orașul tot scie, o asemenea scire se lățește îndată.</p>
   <p>— Dar ce lucru s-a întîmplat?</p>
   <p>— Tiranul e mort! respunse Palatina, și trecu în altă încăpere ca să-și schimbe portul.</p>
   <p>— Oh! fără îndoeală, ea l-a ucis! zise Stefan; și acum înțeleg desele ei lipsiri d-a casă ca și portul ostășesc pe care l-a luat... Dar stăi, adaose el peste un minut bătându-și fruntea cu latul mâniei sale, acum -mi aduc aminte... astăzi a fost o serbare pe care a dat-o Vlad poporului său...</p>
   <p>— Da, întrerupse Guster, a fost lupta cu caii, așa de plăcută lui Țepeș o dinioară, dar nu sciu daca și acum a mai fost în stare să ia parte la această grozavă luptă; zece ani de închisoare și de suferințe, mai ales pentru un om care e mai mult bătrân!...</p>
   <p>— Se vorbea că era să ia și dânsul parte, nu mă înduoiesc, a fost tot-d-a-una cea mai frumoasă petrecere pentru el; ba încă -mi aduc aminte că mai adesea dânsul era cel d-ântâiu învingător.</p>
   <p>— Sciu, zise Guster, și o dată l-am văzut când a ridicat de pe cal șease inși unul după altul, dar e mult de atunci.</p>
   <p>— Când ne ar spune Palatina toate amănuntele acestei lupte uriașe! Nu crez să aibă acum vr-un interes d-a ne ascunde adevărul.</p>
   <p>— Aideți la dânsa.</p>
   <p>Atunci Guster, urmat de Stefan, intră în încăperea unde se dusese Palatina să-și schimbe portul.</p> 
   <p>Tânăra copilă se afla cu-cată pe patul ei într-o stare anevoiă de descris. Cu ochii înaițați spre tavan, cu brațele încrucișate pe pept, cu faca, din palidă ce fusese în momentul sosirei sale, acum roșiă aprinsă, ea abia -și întoarse capul ca să vază pe cei ce intrară la dânsa. Guster-i apucă mâna ce o întinsese spre dânsul și -și încruntă sprîncenile când simți focul în care ardeaacea mână.</p>
   <p>— Ce ai, Palatina? nu-ți e bine? o întrebă unchiul ei.</p>
   <p>— Nimic, sunt mișcată numai, simț o turburare în tot sângele meu, dar ea va trece. A fost pentru ântâia oară... E alt ceva a ucide o fiară... mai multe fiare, precum mi s-a întâmplat adesea, dur un om!... Și mai ales când acel om este un Domnitor!... Vă închipuiți că ori câtă nevoiă simțeam de a resbuna pe tatăl meu și pe cel-alt, când l-am ridicat de pe cal și l-am trântit jos între picioarele cailor, cari l-au sdrobit într-o clipă cu copitele lor de fer, eram să caz și eu de o amețeală neînțeleasă; un fel de mustrare de cuget mă coprinse și crezuiu un minut că eram aproape să-mi dau suflarea după urmă. Ei bine, cea ce simțiam atunci simț și acum; vederile -mi sunt împăejinate, mintea mi se rătăresce între mulțumirea resbunărei și între mustrările cugetului meu. Cu toate acestea braciul meu ar vrea, să mai lovească, ochii mei ar dori să mai vază sângele curgând; aș vrea să fiă cu putință ca Țepeș si mai înviese o dată, de zece ori, de doă-zeci de ori, și eu să-l ucid de câte ori ar învia, astfel ca pe de o parte să mă deprinz cu uciderea unui om ear pe de alta să satur și mai bine turbarea resbunirii care se pare a nu fi încă de tot stinsă în sufletul meu.</p>
   <p>— Acum că -ți-ai resbunat, e de prisos această amintire, Palatina; ar fi mai bine să iei puțin repaos, fiind târziu și tu ai nevoiă de un somn bun care si te întremezi, zise Guster mângâind fruntea nepoatei sale. Ea tăcu; ochii ei mijiri câte-va minute, apoi se închiseră; părea adormită.</p>
   <p>— S-o lăsăm să doarmă în pace, zise Guster luând pe Stefan de mână, și voind si -l tragă după dânsul, dar abia făcură doi pași spre ușă, când Palatina deschise ochii, se uită după dânșii, apoi și ascunse ochii cu mâinele seale, -i mai deschise eară -și întorcând capul către unchiul ei și Stefan:</p>
   <p>— Oh! stați, nu vă duceți, zise ea. Dane, vino lângă mine, adaose ea îndreptând aceste cuvinte lui Stefan.</p>
   <p>— Du-te lângă dânsa, -i șopti Gușter.</p>
   <p>— Dar nu vezi că mă iea drept altul? nu mă chiamă pe mine, respunse Stefan cu un glas încet, dar dureros.</p>
   <p>— Nu face nimica, du-te; ea e în ferbințeală și poate că aiurează; nu se cade s-o întărîți.</p>
   <p>Stefan se apropă de Palatina, ea -i întinse mâna zicându-i cu un surîs ceresc:</p>
   <p>— Bine ai făcut c-ai venit aci, Dane; eram să viu eu la tine, dar eu mă temeam să nu mă întâlnesc cu dânsul, și ura mea ar fi crescut și mai mare, fiind-că acolo nu e moarte, și unde nu o moarte nu poate fi nici resbunare. Aci te-am resbunat, Dane; ești mulțumit de mine? Oh! daca erai acolo să mă fi văzut cu ce cruzime am strivit cruzimea lui!... Când l-am resturnat de pe șeaoa calului său, am vrut să sar îndată de pe al meu și să calc cu picioarele mele pe peptul său, dar calul meu l-a frământat destul până l-a făcut să -și dea sufletul cel spurcat. Atunci am eșit din cercul luptei și mi-am luat sborul peste câmpuri cu un hohot de rîs și cu inima plină de beția veseliei. Eram ca o nebună; nu mă ținea pământul, nu mă încăpea lumea toată, mă credeam mai mare de cât oamenii cei mai mari; cugetam la tine, Dane, și d-aceia mă credeam așa de mare. Dar tu nu m-ai putea vedea, bietule orb! Așa e că nici acum nu mă vezi? dar ai putea să -mi vorbesci, și tu taci cu toate acestea! De ce taci? Nu vrei să-mi spui nici o vorbă? Ești oare supărat pe mine! Ce ți-am făcut eu? Te am iubit și te iubesc ș-acum, dar tu nu vezi aceasta!... Orb!... cine putea crede vre-o dată! Oh! da; -mi aduc aminte când ți-am adus un urs rănit în ochi de mine; el orbise... ce rău semn! așa e? tu te ai încruntat; ai avut o presimțire neagră... puțin după aceasta, te orbiră și pe tine... Apoi tiranul puse să te ucigă! Un orb ucis de mâna călăului!... Cruzimea prin cruzime a fost bătută!... Te-am resbunat!... Și acum nu voiu să mai trăesc fiind-că nu mai am pentru ce trăi... Până acum viața mea avea un scop, resbunarea, scopul meu a fost atins, altul nu mai am. Mă auziți voi? m-auzi tu?... Oh! dar tu nu ești Dan?... Tu ești fratele meu de cruce, tu ești Stefan care ți-ai închis tinerețea cu mine pentru ca să mă însocești, să mă ajuți, să mă aperi, poate... Cea ce simț pentru tine e mai mult de cât recunoștință, e mai mult de cât iubire frățească, este... Oh! nu cutez s-o spuiu și nici că se cade s-o auzi... Unchiule, -ți las averea mea: ține această cheiă... o vei găsi în acea lădiță de colo!... sunt cinci mii de galbeni pe care mi i-a dăruit domnița Zinia, sora lui Radu... Ia acești bani și fii părintele lui Stefan... Mîngâie durerea lui... el m-a iubit, sermanul băiat, și eu vream să-l...</p>
   <p>Glasul Palatinei se stinse cate puțin; cele dupe urmă cuvinte ale ei abia putură a fi înțelese, ea închise ochii eară; o tăcere profundă urmă după aceasta. Guster sta în picioare cu mâinele unite d-asupra genuchilor lui, și. pfivind-o cu o căutătură tristă dete din cap șoptind încet:</p>
   <p>— Sărmana Irina, așa se duse și ea!</p>
   <p>— Ce idee spăimântătoare îți vine, tată Guster! zise Stefan cu un glas sdrobit de ceea ce vedea și de ceea ce auzise.</p>
   <p>— Tăcere. response Guster, ea se desceaptă.</p>
   <p>Ea se desceptă, se mai uită la unchiul ei, apoi la Stefan căruia îi întinse eară în mâna ei cea albă și plină de o sudoare rece: -i surîse cu bunătate, îl trase puțin aproape de dânsa și -i făcu semn cu buzele ei descolorate că ea voia să-i dea o sărutare. Stefan înțelegând dorința copilei se uită la Guster, el îl încurajă cu o clipire din ochii lui.</p>
   <p>Stefan se aplecă atunci asupra Palatinei ca să primească sărutarea ei, dar în acel moment capul el care se ridicase de pe pernă, căzu eară, și acum era moartă.</p>
   <p>FINE</p>
     </div>
  </body>
 </text>
</TEI>
