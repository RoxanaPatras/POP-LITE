<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Sfinx sau Amintirile unei nopți tainice: ediție POPLITE</title>
                <author>Mărunțeanu, Grigore</author>  
                <respStmt>               
                    <resp>codare POPLITE</resp>
                    <name>Teodora Iuriusciuc</name></respStmt>   
                <respStmt>               
                    <resp>verificare codare POPLITE</resp>
                    <name>Lucreția Pascariu</name></respStmt> 
                <respStmt>
                    <resp>corectură manuală</resp>
                    <name>Iuliana-Diana Anușcă</name>
                </respStmt>
                <respStmt>
                    <resp>verificare corectură manuală</resp>
                    <name>Lucreția Pascariu</name>
                </respStmt>
                <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
            </titleStmt>
            <publicationStmt>
                <publisher>UAIC</publisher>
                <date></date>
                <availability>
                    <licence target="https://creativecommons.org/licenses/by/4.0/"/>
                </availability>
                <ref type="doi" target="10.5281/zenodo.7342136"></ref>
            </publicationStmt>
            <sourceDesc>
                <bibl>
                    <author>Mărunțeanu, Grigore</author>
                    <title>Sfinx sau Amintirile unei nopți tainice</title>
                    <pubPlace>București</pubPlace>
                    <publisher>REVISTA ILUSTRATĂ</publisher>
                    <date>1884</date>
                    <decoNote type="illustrations" subtype="no"/>
                    <dim unit="char" type="small"/>
                    <extent>
                        <measure unit="word">2294</measure>
                        <measure unit="page" type="under_250"/>
                        <measure unit="feuilleton" type="under_65"/>
                        <measure type="complete"></measure>
                    </extent>
                </bibl>
            </sourceDesc>
        </fileDesc>
        <profileDesc>
            <textClass>
                <keywords scheme='https://opentheso.huma-num.fr/opentheso/api/theso/Typologie'>
                    <term type='domaine' ref="https://hdl.handle.net/20.500.11942/crteb7oodgosm">literatura</term>
                    <term type='factualite' ref="https://hdl.handle.net/20.500.11942/crt22aacdhvi7">fictiune</term>
                    <term type='forme' ref="https://hdl.handle.net/20.500.11942/crtnufdew1lfb">proza</term>
                    <term type='genre' ref="https://hdl.handle.net/20.500.11942/crthuyig1pxri">roman</term>
                    <term type='agencement' ref="https://hdl.handle.net/20.500.11942/crtbdm5xnc6io">foileton</term>
                    <term type='origine' ref="https://hdl.handle.net/20.500.11942/crtxolq1evsr9">opera originala</term>
                    <term type='discours' ref="https://hdl.handle.net/20.500.11942/crt4wma17ncnj">narativ</term>
                    <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
                    <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
                </keywords>
                <keywords>
                    <term type="reception" n="5"/>
                    <term type="print_count" n="2"/>
                    <term type="finished"></term>                
                </keywords>
            </textClass>
        </profileDesc>
        <encodingDesc>
            <projectDesc>
                <p>Cuvantul cheie de tip "reception" indica numarul de comentarii critice formulate cu referinta la textul publicat.</p>
                <p>Cuvantul cheie de tip "print_count" indica numarul de editii ale textului in intervalul de 10 ani dupa prima publicare.</p>
                <p>Cuvantul cheie de tip "finished" indica stadiul realizarii operei de catre autor.</p>
                <p>Masura de tip "complete" indica faptul ca am gasit romanul in forma completa.</p>
            </projectDesc>
        </encodingDesc>
    </teiHeader>
  <text>
      <body>
<div type="part">
<div type="section" n="1">
                  <head>I. Necunoscuta.</head>
               <p>Trecuse miezul nopții.</p>
               <p>Putea să fie o oră, poate o oră și jumătate, mai mult însă nu, căci la două ore se închidea cafeneaua în care ședeam chiar acuma, dovada cea mai eclatantă, că încă nu era mai mult de o oră, sau cel mult o oră și jumătate, la tot cazul însă încă nu erau două ore.</p>
               <p>Trebuie să stărui pe lângă acest punct și rog cu insistență pe toți cititorii acestor șire interesante, să fie cu deosebită atenție la constatarea faptului, că încă nu erau două ore, ci numai o oră sau cel mult o oră și jumătate.</p>
               <p>Și stăruința aceasta, care la prima vedere s-ar părea fiecărui om preocupat, întru câtva cam șoadă, nu vreau să zic curioasă, fiind că nu-mi place acest cuvânt, deși l-am citit des și poate o să-l mai citesc încă multă vreme, căci medicul meu de casă la care am fost mai alaltăieri din cauza unor ochi de găină, de care am făcut rost în urma cumpărării unor ghete cam strâmte, m-a asigurat, că plămânii de altminteri îmi sunt pe deplin sănătoși și o să mă țină, cât voi trăi, iar după moarte și așa nu voi mai avea lipsă de el, — zic dar, că stăruința aceasta sunt nevoit s-o o fac cu atât mai vârtos, cu cât constatarea precisă a timpului e un punct cardinal în drama ce se va desfășura numai decât înaintea ochilor și că fără acest moment esențial nu ați fi în stare să pricepeți nici îndreptățirea psihologică și nici dezvoltarea firească a acestei triste istorii, care va arăta într-un mod pătrunzător de duios, unde ajunge omul, care și-a pierdut toată credința, și s-a abătut de pe căile recomandate lui de părinții lui binevoitori. Cred că nu-i de lipsă să vă dovedesc, că părinții voiesc numai binele copiilor, căci viața de toate zilele ne oferă mii de exemple din care o putem cunoaște.</p>
               <p>Dar se revin la obiect, căci precum ați putut-o observa deja până acuma, și o să aveți încă ocazie de a o mai putea observa, mie deloc nu-mi plac abaterile, și dacă totuși câteodată spun poate cu un cuvânt mai mult decât s-ar părea la o superficială ochire a unui om neinițiat în labirintul literaturii române și al culturii poporului român de lipsă, o fac numai din motivul, că vreau se lămuresc pe deplin împrejurările.</p>
               <p>Trecuse dar miezul nopții, era adică mai mult de 12 și mai puțin de 2 ore, cum am avut onoarea a v-o dovedi în mod neîndoielnic.</p>
               <p>Firește ar fi fost un mijloc forte simplu, să mă conving deslușit asupra timpului precis, și anume mijlocul de a consulta ceasornicul, dar pe vremea aceea — era pe la sfârșitul lunii — ceasornicul îl purtam într-un portofoliu vechi erezit de la un unchi al unui cumnat, care avuse gândul să emigreze în America, și-mi dăruise acest portofoliu, ca să am în ce așeza atestatele mele de școală.</p>
               <p>Dar nu voi insista mai mult nici asupra acestui portofoliu, mă îndestulez să adaug numai atâta, că deși unchiul cumnatului meu din mai multe motive n-a putut pleca, între altele fiind că trei zile înainte de plecare a murit în urma unei ciocniri de trenuri, care ciocnire pe vremea aceea duse însă la mari controverse în ziarele noastre, cu privire la modul cum s-ar putea pe viitor înconjura astfel de ciocniri — zic că deși unchiul meu n-a plecat, portofoliul a rămas la mine și eu îl întrebuințam între altele spre păstrarea unui document însemnat, cu care puteam oricui dovedi, că am ceasornic și că un ceasornic plătește mult, foarte mult.</p>
               <p>Era așadar după miezul nopții și noi ședeam mai mulți inși în jurul unei mese, când deodată ușa cafenelei se deschise și pe prag apăru figura unei femei, care își îndreptă pașii spre masa nostră.</p>
               <p>La vederea acestui oaspete neașteptat am rămas cu toții încremeniți și cu gurile căscate.</p>
            </div>
<div type="section" n="2">
                  <head>II. Necunoscuta.</head>
               <p>Știu și sunt convins că o să-mi dați crezământ, când vă asigur sus și tare, că eu știu ce-s gurile căscate.</p>
               <p>Da o știu, poate mai bine decât mulți alții, care vor zâmbi cu neîncredere la citirea acestor șire, care le scriu numai cu scopul să dovedesc în mod lămurit, dar totodată și neîndoielnic, că nu toate lucrurile merg așa, precum ar dori omul și că un nerod poate mai mult întreba, decât zece înțelepți răspunde.</p>
               <p>Da, susțin fără șovăire, că am văzut dese ori guri căscate! Am asistat la trei conferințe naționale, și am rămas surprins de gurile căscate, ce le vedeam în decursul culminantelor vorbiri, care au răspândit numele nostru departe peste hotarele patriei noastre iubite, zic dinadins iubite, fiindcă orice ar zice dușmanii noștri seculari, iubirea de neam și patrie e prima virtute a poporului român, care a trecut prin atâtea necazuri și a avut să îndure atâtea neîndreptățiri, încât dreptate a fi avut unchiul cumnatului, dacă ar fi părăsit țara aceasta, unde ne calcă și drepturi și limbă și nu ne lasă decât ochii, ca se putem plânge...</p>
               <p>Da, am văzut încă guri căscate. Am fost odată invitat la masă, unde am întâlnit un student, care chiar atunci se întorcea din internatul de băieți din Blaj și am rămas uimit de gura ce o căscase, ca să poată înghiți o pancovă, ce doamna casei uitase să o facă ceva mai mică decât un măr mare, da am rămas uimit și m-am bucurat văzând ce gură poate căsca românul când vrea, și m-am bucurat gândindu-mă la viitorul neamului nostru, când avem așa tineri cu mari speranțe. . . Am asistat în sfârșit la reprezentarea unei comedii a unui vechi literat de la noi și mi-am făcut cruce, văzând ce gură știe căsca publicul nostru iubitor de literatura română ... Și am văzut încă multe guri căscate, dar așa guri căscate, căscate în așa mod neobișnuit de mare, cum căscasem noi în memorabila noapte despre care mi-am propus să vă vorbesc și sper că cu ajutorul lui D-zeu o să ajung la capăt, căci fără de ajutorul lui în zadar ne-am apuca noi sărmanii muritori de lucrul cel mai mic, nu l-am putea isprăvi, zic dar și vă rog, să luați bine aminte ceea, ce am de gând să vă spun, fiindcă poate nicicând n-o să mai am prilej să v-o spun așa de lămurit și așa de ușor, căci cum zice vestitul nostru cronicar Miron Costin, despre care aș fi învățat multe de toate, dacă profesorul meu de literatură ar fi știut și el mai mult despre el, decât sentința care se potrivește atât de bine în cadrul acestei istorisiri triste și anume „Nu stau vremile sub cârma omului, ci bietul om sub vremi.”</p>
               <p>Da, e un lucru ce nu se poate trage la îndoială, bietul om stă sub vremi, iar vremea trece și noi îmbătrânim mereu, pe când alții rămân la toate reci.</p>
               <p>Dar nu vreau să mai lungesc vorba, nu mi place s-o fac, eu spun și scriu totdeauna absolutamente numai aceea, ce e neînconjurat de lipsă și omit tot aceea ce se poate omite fără ca prin acesta omitere să se altereze mersul istoric al faptelor menite de a fi expuse, și repet încă odată, pentru ultima dată, că da am mai văzut multe guri căscate, dar așa guri căscate ca ale nostre încă niciodată.</p>
               <p>Nu, iubite cititoare și iubiți cititori, să nu presupuneți doar că măresc, când susțin aserțiunea de mai sus. O nu, n-am nici un interes să spun ceva, ce nu corespunde adevărului curat, cu atât mai vârtos nu, că acest fenomen șod a fost însoțit de așa împrejurări extraordinare încât chiar și o căscare mai mare ar fi nu numai verosimilă, mai din contră probabilă și n-ar putea decât să adaug la caracterul misterios, misterios în sensul strict al cuvântului, a acelei femei, care își îndreptă în acea noapte, după miezul nopții, acolo pe la o oră sau o oră și jumătate, dar negreșit înainte de două, pașii spre masa nostră, făcându-ne să încremenim la vederea ei și se rămânem cu gurile căscate.</p>
               <p>Și cum ședeam noi așa, această ființă, venită parcă din o altă lume, lăsa să rătăcească asupra noastră o privire jalnică, o privire gânditoare, din care se putea citi un roman întreg de un cuprins din cale afară tragic.</p>
            </div>
<div type="section" n="3">
                  <head>III. Necunoscuta.</head>
               <p>Dacă n-aș fi literat conștiincios, literat concis de miza sublimă, ce ni s-a încredințat nouă oamenilor de la gazete, nouă hârtienilor, cum ne numea mai sâmbăta trecută un avocat tânăr, cu care am petrecut împreună cu câțiva alți cunoscuți lângă niște pahare de vin, cu ocazia cărei petreceri mi s-a dat un vast prilej de a putea face unele constatări foarte momentoase cu privire la influența, ce o deprinde vinul asupra creierilor omenești, acest organism miraculos, a cărui funcționare, oricât ne-am căzni totuși n-am fi în stare s-o înțelegem, dat fiind, că mintea noastră e mărginită, din care motiv eu nici nu fac nicicând deosebiri subtile, ci mă restrâng totdeauna la ceea ce e chiar de lipsă, și cum am zis deja la începutul acestui capitol, care ne va da o binevenită ocazie să aruncăm o privire în viața sufletească a unui spirit prigonit de ursita nemiloasă, dacă zic, n-aș fi om conștiincios, aș putea să croiesc din privirea femeii palide, care își îndreptase pașii spre masa noastră, un roman senzațional cu detalii înfiorătoare, dar eu raportez totdeauna numai cea ce aud, văd și simt și nu adaug nimic, ci scriu totdeauna ceea ce muza binevoitoare îmi dictează în pană așa încât de multe ori nici eu nu știu cum o să se sfârșească multe perioade.</p>
               <p>Ce ușor mi-ar fi anume să fac, cum fac mulți romancieri, care în lipsă de motive psihologice se pun și înlocuiesc acest mane prin copieri superficiale și fără interes cultural sau național.</p>
               <p>Dacă aș voi numai, aș putea, dar vă asigur, că nu vreau și nici n-am de gând s-o vreau odată - însă dacă aș vrea aș putea descrie și eu, o zi furtunoasă când s-a întâlnit eroina acestui roman tainic cu el, să descriu cum se plimbau împreună povestind despre amor, fericire, rai, fără să observe în farmecul clipei, că pe cer se adună nori grei, se îndeasă tot mai mult până când deodată un fulger sfâșie văzduhul, și-i face să tresară de groază . . . a-și putea să las apoi se urmeze fulgere după fulgere și aș putea sfârși cum ei se alipesc tot mai strâns laolaltă, ca să se îmbărbăteze, când deodată se întâlnesc buzele lor — și nenorocirea ar fi gata.</p>
               <p>Vedeți d-voastră așa fac alții, care nu sunt în stare se pună la cale o declarație de amor în mod logic, ci își iau refugiul la elementele naturii.</p>
               <p>Câte nenorociri au mai cauzat vremurile grele, pentru care însă societățile de asigurare azi încă nu vreau să plătescă despăgubire, deși eu nu-mi pot închipui nenorocire mai mare decât chiar căsătoriile legate și puse la cale prin vremuri grele, vifore, fulgere, ploi mari și grindină.</p>
               <p>Iată iubite cititoare și iubiți cititori, câte de toate ar putea face un om, care n-ar avea simțul și conștiința faptului, că meseria de literat e o meserie sublimă și nobilă, care nicicând nu trebuie profanată prin întrețesere de fapte nelogice, ce nu se pot baza nici pe tradiție, nici pe dreptul istoric și alte date statistice de însemnătate epocală în viața omului.</p>
               <p>Și noi cum zic ședeam încremeniți și cu gurile căscate, pe când fabuloasa femeie lăsa se rătăcească asupra nostră privirea ei palidă, din care puteai citi un roman întreg de cuprins tragic, așa tragic încât ai afla în tragicul lui motiv de ajuns, să îmbogățești literatura nostră de altminteri atât de săracă cu cinci volume de tragedii de valoare nepieritoare nu numai la noi ci și în alte țări, locuite de popoare civilizate.</p>
               <p>Și noi nici nu cutezam să respirăm, ci așteptam ca fantoma asta a nopții să-și deschidă gura, când deodată se întoarse și părăsi sala în tăcere cum venise, iar noi am răsuflat mai liber, ușurați ca de o povară grea.</p>
               <p>Iată, dar iubită cititoare și iubiți cititori, în scurte cuvinte viața unei nefericite femei, care neînțelesă a trăit și a murit poate deja, fără ca din totă mândria ei să mai fi rămas alta, decât numele ei pierdut prin praful cronicelor gălbinite de vremi ale veacurilor trecute: Sfinx.</p>
               <trailer>Chloroform</trailer>
               </div>
</div>
      </body>
  </text>
</TEI>
