<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Vezinas. Istorisire din timpul lui Duras: ediție POPLITE</title>
                <author>Zorilă, Nic. T.</author>  
                <respStmt>               
                    <resp>codare POPLITE</resp>
                    <name>Teodora Iuriusciuc</name></respStmt>   
                <respStmt>               
                    <resp>verificare codare POPLITE</resp>
                    <name>Lucreția Pascariu</name></respStmt> 
                <respStmt>
                    <resp>corectură manuală</resp>
                    <name>Silviu Panaite</name>
                </respStmt>
                <respStmt>
                    <resp>verificare corectură manuală</resp>
                    <name>Alexandra Olteanu</name>
                </respStmt>
                <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
            </titleStmt>
            <publicationStmt>
                <publisher>UAIC</publisher>
                <date></date>
                <availability>
                    <licence target="https://creativecommons.org/licenses/by/4.0/"/>
                </availability>
                <ref type="doi" target="10.5281/zenodo.7342136"></ref>
            </publicationStmt>
            <sourceDesc>
                <bibl>
                    <author>Zorilă, Nic. T.</author>
                    <title>Vezinas. Istorisire din timpul lui Duras</title>
                    <pubPlace>București</pubPlace>
                    <publisher>FOILETONUL REVISTEI „UV”</publisher>
                    <date>1892</date>
                    <decoNote type="illustrations" subtype="no"/>
                    <dim unit="char" type="small"/>
                    <extent>
                        <measure unit="word">15399</measure>
                        <measure unit="page" type="under_250"/>
                        <measure unit="feuilleton" type="under_65"/>
                        <measure type="complete"></measure>
                    </extent>
                </bibl>
            </sourceDesc>
        </fileDesc>
        <profileDesc>
            <textClass>
                <keywords scheme='https://opentheso.huma-num.fr/opentheso/api/theso/Typologie'>
                    <term type='domaine' ref="https://hdl.handle.net/20.500.11942/crteb7oodgosm">literatura</term>
                    <term type='factualite' ref="https://hdl.handle.net/20.500.11942/crt22aacdhvi7">fictiune</term>
                    <term type='forme' ref="https://hdl.handle.net/20.500.11942/crtnufdew1lfb">proza</term>
                    <term type='genre' ref="https://hdl.handle.net/20.500.11942/crthuyig1pxri">roman</term>
                    <term type='agencement' ref="https://hdl.handle.net/20.500.11942/crtbdm5xnc6io">foileton</term>
                    <term type='origine' ref="https://hdl.handle.net/20.500.11942/crtxolq1evsr9">opera originala</term>
                    <term type='discours' ref="https://hdl.handle.net/20.500.11942/crt4wma17ncnj">narativ</term>
                    <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
                    <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
                </keywords>
                <keywords>
                    <term type="reception" n="under 5"/>
                    <term type="print_count" n="under 10"/>
                    <term type="finished"></term>                
                </keywords>
            </textClass>
        </profileDesc>
        <encodingDesc>
            <projectDesc>
                <p>Cuvantul cheie de tip "reception" indica numarul de comentarii critice formulate cu referinta la textul publicat.</p>
                <p>Cuvantul cheie de tip "print_count" indica numarul de editii ale textului in intervalul de 10 ani dupa prima publicare.</p>
                <p>Cuvantul cheie de tip "finished" indica stadiul realizarii operei de catre autor.</p>
                <p>Masura de tip "complete" indica faptul ca am gasit romanul in forma completa.</p>
            </projectDesc>
        </encodingDesc>
    </teiHeader>
  <text>
<body>
    <div type="part" n="1">
<head>Vezinas. Istorisire de Nic. T. Zorilă</head>
        <div type="section">
<head>Introducere.</head>
<p>Eu să pier?</p>
<p>Eu niciodată!. . .</p>
<p>Mi se pare, că văd legiunile străbunilor noștri plecând de acasă ca uraganul spre a da pipet cu inamicul patriei.</p>
<p>Mi se pare, că văd scuturile lor formând un zid nepătruns, coifurile și săbiile cele scurte sclipind în razele soarelui și aruncând teamă și teroare printre dușmani.</p>
<p>Mi se pare, că văd în inima lor curajul și abnegația romană, gata spre a se jertfi pentru gloria și fericirea patriei.</p>
<p>Sângele îmi clocotește în vine, inima îmi bate cu tărie, și fiori de plăcere cuprind întregul meu trup.</p>
<p>Atunci un cuget îmi trece ca fulgerul prin creieri: Pentru ce nu m-am născut și eu atunci, ca să mă lupt și să mor împreună cu ei pentru gloria patriei române.</p>
<p>Acest avânt al spiritului de grabă se liniștește, și din noi îmi apar înaintea ochilor sufletești vitejii ostași, și îi văd, cum formează șiruri strânse umăr la umăr și dau năvală asupra nemărginitei grămezi a barbarilor.</p>
<p>Ei mor cu surâs pe buze, primesc rănile fără murmur și se simt fericiți văzând sângele său curgând pârâu.</p>
<p>Își zic: Dulce et decorum est pro patria mori!</p>
<p>Dar cerul se întunecă la răsărit. De acolo se văd venind ordiile inamice ca potopul peste eroicele legiuni.</p>
<p>Ele deși simt neputința lor față cu miile de barbari, totuși țin piept, și ca un tunet teribil, ce pe un mormânt bagă teroare în dușmani, se aud răsunând cuvintele ca dintr-o singură gură: Moarte sau învingere.</p>
<p>Moartea o primesc cu toții, căci de învingere nu mai poate fi vorbă.</p>
<p>În mormântul cel mai de pe urmă, un legionar rănit, care poartă vulturul, se refugiază cu mare greutate în munții din apropiere, care au fost martori atâtor lupte sângeroase. Se refugiază în pădure și ostenit de moarte cu ultimele puteri strânge la sine însemnul legiunii și cade într-un leșin adânc, — adânc și lung.....</p>
<p>Cerul s-a liniștit de vijelii și s-a înseninat după o noapte așa de lungă și de întunecoasă.</p>
<p>Aurora se ivește la răsărit. În zarea ei se vede ceva mișcându-se pe vârful acelui munte înconjurat de brazi și stejari străvechi.</p>
<p>Dar iată soarele răsare în toată splendoarea sa, și noi putem distinge pe vârful muntelui acvila română înfiptă în pământ, iar lângă ea un ostaș înzăuat având în mâna stângă scutul, iar în cea dreaptă sabia română. Fața lui strălucea de bucurie, și cu încredere privește în depărtare.</p>
<p>Este viteazul legionar scăpat de ordele barbarilor.</p>
<p>Este santinela romană.</p>
<p>De-a lungul sabiei lui sunt săpate cuvintele:</p>
<p>Eu nu pier niciodată!</p>
        </div>
<div type="section" n="1">
<head>I.</head>
<p>Înaintea noastră se întinde o vale lungă. De amândouă laturile se ridică câte un șir de munți negri, acoperiți de brădet. Vârful lor este pleșuv și stâncos. Valea la intrare este largă, și brădetul cam rar, din ce ne afundăm însă mai mult într-însa, ea se face mai îngustă, iar pădurea mai deasă și mai întunecoasă.</p>
<p>Câteva stânci răsturnate de vreme, câțiva brazi gigantici frânți de furia vijeliei zăc aruncați în mijlocul văii.</p>
<p>Prin mijlocul ei șerpuiește spumegând un pârâu cu apă cristalină și rece ca gheața. Zece până în doisprezece pași la dreapta și la stângă lui crește iarbă verde împestrițată cu felurite flori, mirosul cărora amestecându-se cu mirosul balsamic al brazilor produce un parfum natural de o fineță îmbătătoare.</p>
<p>Iată-ne ajunși la partea cea mai îngustă a văii. Aici cele două șiruri de munți se împreunează în o stâncă piezișă și treptată, pe care te sui anevoie. Ea în mare parte e acoperită numai de tufiș des și spinos.</p>
<p>Printre acest tufiș se poate vedea un loc gol, întrerupt unde și unde, ce seamănă a cale.</p>
<p>Și într-adevăr dacă vreți, să vă suiți mai la deal, numai pe aici e cu putință.</p>
<p>Eu ca fiu al munților sunt obicinuit cu asemenea suișuri și coborâșuri. Voi fi deci conducător, și unde va fi trebuință, voi întinde și mână de ajutor.</p>
<p>Dinaintea ochilor noștri o parte a stâncii se încovoaie în formă de semicerc, care după zece pași ia forma unei boltituri spațioase la intrare, iar spre fund se strâmtează din ce în ce, până ni se pare, că se finalizează într-un colț înalt de un stat de om.</p>
<p>Pe de ambele părți ale colțului, omul poate intra într-un coridor săpat în stâncă, lung cam de două sute de pași.</p>
<p>Aici se lărgește coridorul pe neașteptate și, totodată, se ridică mai sus.</p>
<p>Spațiul, ce ni se arată, are lărgimea unei biserici mari. De sus atârnă niște colțuri de piatră, care parcă în tot mormântul stau să cadă.</p>
<p>Jur-împrejurul acestui spațiu la înălțimea alor doi oameni sunt săpate în pereți vreo cinci—șase găuri, care formează intrarea la tot atâtea coridoare lungi cam de optzeci până la o sută de pași, dar cu mult mai strâmte ca acela, prin care intrarăm prima dată.</p>
<p>Ici colo sunt grămezi de pietre, ce cuprind aur, parte sfărâmate, parte numai rupte din întreg.</p>
<p>Toate acestea ne reamintesc de minele de aur.</p>
<p>Un foc aprins nu de multă lățește un fum gros și nădușitor, care de grabă dispare prin crăpăturile de deasupra.</p>
<p>Căldura crește din ce în ce și încălzește aerul cel de tot rece și face mai voios pe posomorâtul bărbat, ce zace trântit lângă foc și învelit într-o piele de urs întoarsă cu părul în afară.</p>
<p>Răsunetul aduce fără de veste zgomotul mai multor pași, ce parcă au intrat în mină.</p>
<p>Sunete de voci lovesc de asemenea urechile necunoscutului, care de această dată se ridică cu grăbire, prezentându-se astfel cu totul examinării noastre.</p>
<p>El are o statură de mijloc. Trupul îi e robust și puternic. Cu deosebire brațele au o musculatură foarte dezvoltată.</p>
<p>Deși nu e mai bătrân de patruzeci și cinci de ani, părul, barba și mustățile totuși îi sunt presărate pe jumătate cu peri albi.</p>
<p>Fruntea-i arată trei-patru încrețituri afunde, iar fața-i slabă și cam palidă exprimă o seriozitate impunătoare.</p>
<p>Un ochi îl pierduse într-una din luptele, la care luase parte, pe când era mai tânăr. Celălalt, negru ca cărbunele, are o privire ca a vulturului.</p>
<p>Acest bărbat se chemă Duras.</p>
<p>Căutătura lui se îndreaptă cu atențiune și neastâmpăr către deschizătura minei, de unde se aude zgomotul pașilor apropiindu-se și mai mult.</p>
<p>Mai întâi se ivesc înaintea lui doi bărbați, în mâini cu câte o făclie gătită din câlți și din niște crengi uscate și foarte subțirele străbătute de rășină de brad.</p>
<p>Nemijlocit după aceștia vin alți doisprezece.</p>
<p>Acești cincisprezece bărbați înarmați bine, după ce-și dau binețe, se așază jur-împrejurul focului pe câte o piatră.</p>
<p>Duras șede în fața intrării. Lângă el se așeză un flăcău tânăr cam de vreo douăzeci și trei—patru de ani, fără pic de mustață ori barbă. Din ochii lui izvorăște o privire plină de energie tinerească. Nasul puțin cam încovoiat ca de vultur și obrazul plin și roșu dă feței lui expresiunea unei cutezări impunătoare. Părul tăiat scurt după obiceiul roman ni-l vădește mai mult ca pe un Roman decât ca pe unu Dac.</p>
<p>Flăcăul acesta se numește Ziraxis.</p>
<p>Toți ceilalți au fețe negricioase și crunte. Părul le e lăsat în plete scurte pe spate la vale.</p>
<trailer>(Va urma.)</trailer>
    </div>
    </div>
    
    <div type="part" n="2">
<head>Vezinas. Istorisire de Nic. T. Zorilă.</head>
<milestone unit="(Continuare.)"/>
        <div type="section" n="1">
<p>Duras se ridică maiestos și cu o voce convingătoare și sigură se îndreptă către soții săi și zice:</p>
<p>„Iubiți frați de arme! În urma dorinței voastre comune mi-am luat îndrăzneala de a vă chema la sfătuire în locul acesta. Anume v-am chemat în singurătatea asta, deoarece spionii generalului pe aicea pretutindenea au știut să se furișeze și să ne descopere planurile. Beliducele acesta ambițios și semeț a sădit, precum cu toții știm, în inima regelui, favoritul căruia este, orgoliul și pofta de mărire. L-a încurcat în războaie, la început ce e drept norocoase, dar cu atâta mai nefericite mai târziu, după ce consultatul la Roma l-a luat Traian. Acest împărat, numai vreo câțiva ani sunt de atunci, a pătruns în patria nostră până aproape de capitală. Cu multe daruri, cu mari și solemne promisiuni de pace fățărite a succes regelui a îndupleca pe împăratul Traian a se reîntoarce la Roma. Ziraxis, solul partidei noastre de pace, pe vremea aceea a convenit de mai multe ori cu Traian atât la Roma, unde a crescut, cât și în castrele romane de la Tapae. El s-a convins din vorbele împăratului, că Romanii nu au de cuget a preface Dacia într-o provincie romană, dacă poporul și regele Decebal vor rămâne credincioși păcii și nu vor prăda mai mult provinciile romane Tracia și Panonia. Cu toții ne-am putut convinge despre acesta din trecerea legiunilor peste Danubia după finirea celui dintâi război nefericit. Căci dacă împăratul ar fi voit acel lucru, el atunci desigur l-ar fi putut face. Abia au ajuns însă oștile împăratului la Roma, și regele a și călcat pacea în chipul cel mai fățiș. Când Traian a auzit despre acesta, s-a înfuriat cumplit și a jurat răzbunare asupra regelui și poporului dac. Vrea să ne șteargă de pe fața pământului și Dacia să o facă provincie romană. — M-ați înțeles, iubiți amici? — El o va face aceasta nimicind cu foc și cu sabie tot, ce i se va împotrivi. În toate luptele de până acuma Decebal a fost învins cu pierderi nereparabile. Triburile Geților și-au plecat capul, legiunile trec munții, și nu peste mult o să-i vedem iar înaintea Sarmisegetusei. Toată clipeala pierdută este câte o rană periculoasă pe trupul națiunii. Traian este mânios cu deosebire asupra regelui Decebal și a generalului Vezinas. Îndată ce aceștia doi nu vor mai fi conducătorii națiunii, furia împăratului se va mai domoli, și am sperare, că lui Ziraxis îi va succede a îndupleca pe Traian, ca pe lângă o pace sinceră și daruri multe și bogate să cruțe poporul decât de alte lovituri grele. Tatăl meu și-a jertfit tronul pentru binele patriei, căci s-a simțit slab și n-a voit, să o cârmuiască rău”.</p>
<p>„Numai Vezinas și Decebal au făcut, de răposatul tău părinte a renunțat la tron”, întrerupe pe vorbitor o voce dură.</p>
<p>„Decebal și Vezinas au sădit nemulțumiri în popor. Ei au fost sfetnicii tătâne-tău. Ei au fost lingușitorii și ei au ațâțat poporul la murmurare,” adaugă cu mânie vreo câteva voci.</p>
<p>Totodată ridică acești partizani ai lui Duras amenințători pumnii în aer.</p>
<p>„Liniștiți-vă numai, iubiții mei,” continuă Duras. „V-am adunat aici, ca să ne sfătuim cu toții împreună, pe ce căi am putea scăpa patria de nimicirea, ce o amenință în fiecare zi. Înainte de toate Decebal și Vezinas au să fie predați împăratului. La vorbele acestea o bucurie tainică cuprinde inima fiului fostului rege.</p>
<p>„El voiește cu orice preț capul lor,” zice mai departe Duras, „și fără de jertfa acesta în zadar vom încerca noi a-l îndupleca la o pace cât de puțin favorabilă poporului nostru. Dacă nu vom reuși, ca fără ca armata să știe ceva, — trebuie să mărturisesc, că oastea iubește pe acești doi comandanți, — dacă nu vom reuși să-i prindem în chipul acela și să-i extrădam lui Traian, toate vor fi pierdute, și noi și patria.”</p>
<p>„Îi vom prinde și-i vom extrăda Romanilor, iar tu vei fi regele nostru ca succesor al unchiului tău,” strigă mai mulți dintre cei adunați.</p>
<p>Căpeteniile triburilor nemulțumite cu Decebal aleg de rege al său pe Duras, iar pe Ziraxis de comandant în loculă lui Vezinas.</p>
<p>„Iubiții mei, vă dau timp scurt, să vă sfătuiți laolaltă, în ce chip s-ar putea mai bine efectua planul nostru. Sfatul căruia va fi mai bun, noi îl vom primi.”</p>
<p>Toți încep a vorbi unul cu altul, care mai încetinel, care mai tare.</p>
<p>Aerul din mină începe a fi nădușitor și nesuferibil. Fumul lemnelor se ridică numai anevoie în sus. Toți doresc o hotărâre câtă mai grabnică.</p>
<p>Căpitanul cu vocea cea dură se ridică și în numele celor de față anunță lui Duras, că ei au hotărât a aproba planul lui. Din toate puterile îl vor sprijini, pentru atingerea marelui scop.</p>
<p>„Vă mulțumesc din inimă pentru încrederea, ce mi-o arătați” răspunde Duras. „Când voi afla de bine, vă voi da de știre, și voi atunci să vă grăbiți la casa mea la un timp anumit, care vi-l voi spune prin vestitori”</p>
<p>Cu acestea sfătuirea se găta, și doi apucară torțele și atingându-le de jăraticul, ce arde cu pară, le aprind.</p>
<p>Ei merg înainte. Ceilalți în frunte cu Duras și cu Ziraxis urmează, și cu toții părăsesc locul adunării pe calea, pe care au venit.</p>
<p>Răsunetul aduce din ce în ce mai slab zgomotul pașilor.</p>
<p>Jăraticul se stinge pe încetul și se preface în cenușă. Vatra arsă și un tăciune, ce fumegă, ne arată locul, unde a fost focul.</p>
            <trailer>(Va urma.)</trailer>
        </div>
    </div>
    
    <div type="part" n="3">       
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="1">
<p>În dosul unor tufe mici pârâiașul face o cotitură în formă de semicerc. Ziraxis se așeză aici. Își astâmpără setea arzătoare, apoi se așeză pe spate întins pe iarba verde și oftă cugetându-se la luptele vieții.</p>
<p>Ce fericit era în copilăria sa! Nu cunoștea răul și binele. Nu vedea, cum se omoară omenii unii pe alții pentru dușmănia și ura regilor. Nu a auzit, cum unul își blestemă soarta cea atât de nefavorită, cum altul o binecuvânta, pentru că-i este cuiva contrar. Nu vedea, cum omul omoară pe vecinul său, ca să-i ia ceea ce acela în toată viața sa și-a strâns cu sudori amare. Nu vedea, cum un nevinovat învinovățit de crimă se ucide. Și nu vedea, cum păcătoșii sunt onorați. Nici Dumnezeu nu-și întoarce mânia asupra capului lor. Nu știa, cum omul se luptă pentru trai și bunăstare. Era când se vede, s-au mai bine i se pare, că se vede la ținta dorințelor sale, când adică s-ar odihni după atâtea oboseli și pericole ducând o viață liniștită, atunci fără veste i se zice: Omule, ai lucrat, te-ai obosit destul. Ți-am căutat un loc minunat de odihnă. Vino cu mine și te așează acolo, căci aceea e cea mai frumoasă a ta răsplată pe pământ.</p>
<p>Și sortea îl duce în pământ sub umbra seculară a unul arbore.</p>
<p>Pentru ce toate acestea?</p>
<p>Ar fi oare mai bine, să nu fie nimica, chiar nimica?</p>
<p>Din acest legănat al cugetelor îl deșteptă zgomotul, ce-l face Dapix apropiindu-se.</p>
<p>„Un cerb rătăcit,” murmură Ziraxis ridicând puțin capul, pentru ca cu atâta mai de grabă să și-l retragă, căci nu departe de el trece năprasnic spionul generalului.</p>
<p>Ziraxis voiește să alerge după el, dar văzându-l, că se pune pe iarbă, își schimbă iute hotărârea și se așeză iarăși.</p>
<p>„Las numai, că mai bun e pentru tine prăpastia decât iarba verde,” cugetă întru sine Ziraxis.</p>
<p>Și urmărește apoi cu pași grăbiți pe Dapix, care sculându-se ajunge acuși la cotitura drumului.</p>
<p>Pârâiașul ieșind din vale ajunge peste puțină vreme la o strâmtoare de munți, unde formând o cataractă se prăbușește dintr-o înălțime amenințătoare printre niște stânci ascuțite, acoperite ici—colea de tufe.</p>
<p>Doi trunchi mari și bine întocmiți formează trecerea peste acest loc periculos, pe care Ziraxis l-a destinat spre a zdrobi pe temerarul spion.</p>
<p>Acesta adâncit în cugete numai de la douăzeci de pași bagă de seamă, că cineva îl urmărește.</p>
<p>Acum o taie la fugă, dar nu peste trunchi, ci într-altă parte, la drepta prin desiș.</p>
<p>Spaima l-a făcut pe Dapix, să-și aleagă direcțiunea aceasta foarte puțin favorabilă.</p>
<p>Pedicele celea mari, ce le întâmpină, îi sleiesc puterile și așa destul de scăzute, și acuși simte cu fiori reci mâna de fiară a inimicului apucându-l de după gât.</p>
<p>„În fine te am în mână, exclamă nepotul lui Duras.</p>
<p>Șiroaie de sudori reci curg de pe fruntea sărmanului Dapix. Ochii îi cer iertare într-un chip vrednic de compătimire. Mâinile le încleștează în semn de rugare.</p>
<p>Frica cea mare i-a încleștat gura, cât nu poate grăi nimica.</p>
<p>Toate zbuciumările îi sunt zădarnice. El nu poate scăpa de inamicul, care-l trage în urma sa.</p>
<p>După ce ieșiră din pădure, Ziraxis își ridică prada în aer.</p>
<p>Acum sunt la marginea prăpastiei!</p>
<p>Dapix se zvârcolește cu disperare nebună, ca sa scape din brațele inimicului, care cu toată puterea se silește, să-l arunce în afunzime.</p>
<p>În momentul acesta suprem îi revine lui Dapix graiul.</p>
<p>„Ai milă de un nenorocit, de un.....”</p>
<p>Dar e prea târziu, căci deja a dispărut prin cataractă.</p>
<p>„Păcătosule! Ești oare vrednic de iertare? zise Ziraxis privind în prăpastie.</p>
<p>Valurile micului lac din afunzime și-a înghițit victima. Ziraxis nu vede nimica. El plecă fugind spre a ajunge pe tovarășii săi, cărora le povestește cu de-amănuntul cele întâmplate.</p>
<p>„Beliducele și-a pierdut mâna dreaptă, zise cei cu vocea dură.</p>
<p>„Moartea lui Dapix ne-a asigurat reușita planurilor noastre, zise Duras cu mulțumire.</p>
<p>O căpetenie de triburi adăugă:</p>
<p>„Ziraxis merită recunoștința noastră a tuturora. Moartea acestui spion expert ne-a asigurat biruința chiar în momentul, când eram să o pierdem.</p>
<p>Sosiți în sătulețul cel mai de aproape încălecă cu toții și pe căi diferite ajung în capitală.</p>
</div>
<div type="section" n="2">
<head>III.</head>
<p>Un mare sfat de război se ține la casa regelui Decebal.</p>
<p>Toți capii armatei dace fără de excepție au urmat grabnicei chemări a comandantului suprem. Pierdută ar fi onoarea aceluia, care din orișice cauză n-ar fi sosit la timpul hotărât: cei adunați l-ar fi încărcat cu mustrări, iar regele nu l-ar fi cerut sfatul ca de la ceilalți.</p>
<p>O astfel de rușine n-a voit să pațească nimeni. Toți așteaptă cu încordată luare aminte, ce va zice regele.</p>
<p>Acesta șede în curte trist și cu capul rezămat pe mână lângă niște goruni seculari pe iarba verde a unei movilițe.</p>
<p>Proptiți de lungile sale spade privesc căpitanii triburilor în tăcere la Decebal și așteaptă, să înceapă vorbirea.</p>
<p>În momentul acesta un adevărat uriaș apare în adunare.</p>
<p>Părul capului îi e de culoare cafenie. Fața-i e brunetă cu ochi albaștri. Pe fruntea lui deasupra ochiului stâng se vede o tăietură de sabie. Urechea dreaptă de asemenea e pe jumătate tăiată. Mai multe răni arată pe omul războiului.</p>
<p>Privirea ochilor lui albaștri ca cerul limpezit după o furtună se face de multe ori melancolică, mai ales atunci, când spiritul lui cel războinic este condamnat la odihnă. Atunci toată ziua umblă pe dealuri și prin văi acoperite de păduri spre a vâna animale sălbatice.</p>
<p>Neputând ucide vreuna se întoarce seara târziu obosit și fără de nicio săgeată în tolbă.</p>
<p>Fără de voie merge la rege.</p>
<p>„Decebal,” zise el cam distras, „mă omoară această monotonie fără de niciun lucru. Astăzi încă n-am vânat nimica”.</p>
<p>„N-ai vânat? întrebă regele râzând voios de supărarea generalului său. „Cu neputință, căci tolba îți este goală. Ar putea crede cineva, că te-ai reîntors cu un vânat foarte bogat și ales”.</p>
<p>„O rege! De aici nu se poate reîntoarce omul cu vânatul ales și bogat. Nu sunt sălbăticiuni multe și grase, deși avem păduri fără margini. În Tracia, prin Macedonia și prin Epir până la mare este vânat foarte mult și ușor de prins și de adus”, zise Vezinas privind semnificativ la Decebal.</p>
<p>„Dacă este destul, ce nu te pregătești, să mergi și acolo?” zice regele privind la sabia pusă la capătul patului. „Adună pe toți oamenii, câți sunt de lipsă. Și dacă afacerile îmi vor permite, eu sunt totdeauna gata a te însoți, căci și eu iubesc aceste vânaturi grase.</p>
<p>Vezinas nu așteptă a doua poruncă.</p>
<p>Ostașii sunt adunați. Regele întotdeauna îi însoțește. Trec Danubiul, nimicesc neînsemnatele garnizoane ducând la reîntoarcere cu ei tot, ce se poate duce.</p>
<p>Furioasa vitejie a generalului Vezinas este irezistibilă.</p>
<p>Astfel se făceau invaziile Dacilor în provincia romană Mesia, până când divul împăcat Traian a făcut un sfârșit domniei lor.</p>
    <trailer>(Va urma.)</trailer>
</div>
    </div>
    
    <div type="part" n="4">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="2">
<p>Lin și maiestos, dar triști, pășește Vezinas drept spre Decebal zicând:</p>
<p>„Regele meu, împărtășește-ne și nouă dreptele tale îngrijiri. Te vom sprijini și noi cu vreun sfat bun”.</p>
<p>Ceilalți căpitani, ca și când numai acesta ar fi așteptat-o, însoțesc cuvintele beliducelui cu un zgomot aprobator.</p>
<p>„Frați de arme!” Începe regele Dacilor. „Precum cu toții știți, luptele de până acuma le-am pierdut, și legiunile inamice vor sta acuși sub zidurile acestei cetăți. Trebuie să luăm măsuri neobișnuite spre a scăpa țara de pieire. Vezinas va fi comandantul acestei cetăți. Noi cei mai mulți vom merge în munții din partea de la miazănoapte a țării, unde cele mai multe rămășițe ale armatei s-au adunat și unde vor fi alergat toți aceia, care pentru patria lor, ce i-a crescut și nutrit, vor a-și vărsa ca tributu cel mai de pe urmă sângele lor. Dacă nici prin acestea silințe nu voi putea să mă împotrivesc cu succes inamicilor, atunci voi ști cel puțin, să mor vitejește.</p>
<p>„O rege”, strigă un căpitan îmbătrânit în lupte. „Ai vorbit chiar din inima mea.”</p>
<p>„Am făcut cu Vezinas planul, continuă Decebal. „El ca comandant al capitalei va înșela pe generalul legiunilor celor dintâi, ce se vor ivi. Îl va invita la o convorbire sub zidurile orașului sub pretextul de a încheia pace. Apoi la un semn dat vor ieși din cetate ostași înarmați și-l vor prinde, dimpreună cu toți însoțitorii lui.”</p>
<p>„Acesta ar fi o vătămare neiertată a solilor,” zice unul, ce stă față în față cu Vezinas.</p>
<p>„Neiertată vătămare?” zice acesta privindu-l crunt. „În momentele acestea de grea încercare pentru Dacia, ce n-ar fi iertată să folosim spre mântuirea nostră? Las, căpitane, nu vorbi astfel, căci ne-am îndoi despre iubirea ta de patrie, pe altarul căreia cei mai mulți Daci s-au jertfit până acum. Toate, câte va spune regele, trebuie să le aflați de bune, pentru că într-adevăr sunt bune! Iubirea lui de patrie stă mai presus de ori ce egoism, și când el nu va mai avea ostași, cu care să se lupte pentru ea, își va face singur moarte, părându-i rău numai de aceea, că a trebuit să vadă ruina frumoasei Dacia”.</p>
<p>Toți căpitanii își pleacă capetele triști și gânditori.</p>
<p>„Împăratul Romanilor,” continuă Decebal, „desigur nu-și va jertfi cu ușurință grabnică pe un general excelent ca Longin. Dacă cursa va succede fără vreo altă împrejurare neprevăzută, noi am putea să stoarcem multe favoruri, pe care altfel nu le-am căpăta niciodată. Învingerile de până acuma l-au făcut pe Traian stăpân peste jumătate de țară. Chiar Sarmizegetusa va fi acuși împresurată a doua oră. Acum toate le știți în starea lor cea adevărată. Un bine cât de mic nu vă poată spune. Toate stau rău. — Sunt însă liniștit, căci mi-am împlinit datoria cu consecință.”</p>
<p>O liniște urmează.</p>
<p>„Vom trimite” continuă Decebal, după ce vede că nimeni nu zice nimica, „pe un prins la împăratul cu solia, că dacă nu va părăsi Dacia, vom ucide pe comandantul captiv cu cele mai înfricoșate chinuri. Traian va fi pus, să aleagă: ori va părăsi țara, ori va pierde pe un comandant bun. Dacă e adeverat, că Longin este conducătorul primelor legiuni, putem spera, că nu va jertfi pe unul dintre sfetnicii săi cei mai încrezuți. — Toate celelalte le lăsăm în buna cumpănire a lui Vezinas. Din parte-mi i-am dat sfaturile trebuincioase. Cred, că le va ști folosi la timpul cuviincios.”</p>
<p>„Dar pentru apărarea Sarmisegetusei ce mijloace ați luat, și în ce chip vor fi folosite acelea?” întrebă unul dintre cei adunați.</p>
<p>„Cea mai mare parte dintre apărători,” răspunde Vezinas, „o va forma cetățenii câți vor putea purta arma. Ei vor ști mai bine, să-și apere vetrele părintești. Ostași încă ne va da regele. Mulți nu, căci în munții din țara de sus o să se dea cea din urmă și cea mai mare bătălie, care s-a văzut oricând în războaiele acestea. Pe zidurile cetății vom îngrămădi pietre nenumărate, și când săgețile se vor găta, vom răsturna acei bolovani în capetele năvălitorilor. Dacă toate acestea nu vor folosi nimica, vom da foc cetății în ora cea de pe urmă. Cei ce nu vor să mai trăiască după moartea regelui și după ruina totală a țării, vor găsi scăpare la un mare vas cu otravă, care va sta în mijlocul orașului. Acolo toți din tote părțile vor putea ajunge cât mai iute.”</p>
<p>Un căpitan mititel zise:</p>
<p>„Tu ca comandantul nostru vei fi cel dintâi, care dând exemplu la ceilalți vei bea din otravă.”</p>
<p>Vezinas răspunde cu oarecare îndoială și părere de rău:</p>
<p>„Eu nu! Până când regele va trăi, eu voi fi totdeauna lângă el și-l voi apăra de oricare primejdie. Pe o cale subpământeană voi ieși și cu mine dimpreună toți aceia, câți vor voi. Căutând castrele regelui vom învinge ori vom muri alăturea cu el.”</p>
<p>„Nu așa,” întrerupe Decebal pe vorbitor. „În anumite condițiuni trebuie să se întâmple acestea. Dacă tu, Vezinas, vei cădea cel dintâi, eu îmi țin de o sfântă datorie, să mă cruț după putință, ca rămășițele armiei să aibă un conducător fără de care nu poate fi.</p>
<p>Din contră dacă eu voi cădea mai întâi, atunci Vezinas are de a face ceea ce aș fi făcut eu.</p>
<p>Și întrebă cu privirea pe cei adunați.</p>
<p>Căpeteniile triburilor clătinau cu capul în semn de aprobare. Pe fețele unora se poate vedea o umbră de nedumerire.</p>
<p>Regele pricepea această nesiguranță și zice:</p>
<p>„Dacă Zamolxe va voi, ca amândoi se murim de odată luptându-ne, conducerea o va primi cel mai bătrân căpitan rămas în viață.”</p>
<p>O tăcere adâncă și lungă urmează după aceste vorbe.</p>
<p>Toți plecă ochii spre pământ și o presimțire penibilă le apasă sufletul.</p>
<p>Parcă un spirit nevăzut s-a vârât în inima fiecăruia șoptind: Toate sunt zadarnice!</p>
<p>Nimenea nu cuteză a întrerupe această liniște dureroasă.</p>
<p>La amintirea gloriosului timp trecut, inima fiecăruia o cuprinde o poftă de a săvârși fapte nemuritoare.</p>
<p>Și oare n-a fost o glorie pentru Daci, ca pe domnii lumei să-l aibă ca tributari? N-a fost o glorie când el a fost învingător lui Domițian? Când acest trufaș împărat a fost silit a le plăti tribut?</p>
<p>A fost o glorie pentru Decebal și poporul Dacilor. O glorie despre care ei sunt convinși, că va pătrunde ca un răsunet printre toate secolele.</p>
<p>Și acum? . . . Acum?</p>
<p>Aproape toate armatele au fost zdrobite pe câmpurile de război de teribilul și neîmpăcatul împărat. Chiar Sarmizegetusa va fi împrejurată și nu peste multă vreme cucerită.</p>
<p>Una mai rămâne Dacilor. Armata ce se formează în munți.</p>
<p>Aceasta ultimă și slabă speranță o mai au. Alta nu!</p>
<trailer>(Va urma.)</trailer>
        </div>
    </div>
    
    <div type="part" n="5">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="2">
<p>Regele ia în fine cuvântul:</p>
<p>„Este dureros, iubiții mei, a ne vedea cu ochii pierirea patriei. Câtă vreme vom trăi noi, și Dacia va fi, și o vom apăra cu viața noastră a tuturor. Noi nu vom mai putea învinge pe inamici, dar vom muri cel puțin cu cinste. Urmașii noștri ne vor păstra cu fală numele și ne vor aminti ca pe un popor brav. Cineva numai atunci a fost vrednic să trăiască, dacă văzând moartea cu ochii, este liniștit și moare bucuros. Să murim și noi mai bine cu glorie decât să ne plecăm capul sub jugul cel tiranic al Romanilor. După cucerirea capitalei — pe care Zamolxe să o păzească de așa ceva — toți câți veți putea și veți voi a scăpa, veniți în tabăra mea dintre munți spre a ne pregăti la cea din urmă luptă. Arme de tot felul vom îngriji să fie cu prisos, ca toți câți vor putea a le purta, să aibă. Acasă numai bătrâni, femei și copii vor rămâne. Armata acesta va fi cea de pe urmă speranță. Dacă și ea va fi învinsă și zdrobită, Dacia nu va mai fi fără numai după nume. Odată pentru totdeauna vă conjur, să lucrați, cum vă va conduce mintea și inima voastră de Daci. Dacă cineva mai are ceva de zis, sfatul pare a fi sfârșit Eu regele Daciei, luându-mi rămas bun de la voi, iubiți frați de arme, vă rog în numele lui Zamolxe, să mă iubiți numai cum v-am iubit eu, iubiți patria numai cum am iubit-o eu și muriți bucurați pentru ea, numai cum voi muri eu. . . Când nu voi mai fi..... Păstrați în inimile voastre amintirea lui Decebal”</p>
<p>Două lacrimi scânteietoare se ivesc pe fața lui Vezinas, care mergând spre rege îl îmbrățișează, îl sărută și-i zice:</p>
<p>„Eu, Vezinas, îți mulțumesc în numele tuturor Dacilor pentru aceste vorbe, care ne-au încălzit inimile noastre și le-au umplut de bucurie, văzând jertfirea de bună voie a celui mai mare general. — Zamolxe” continuă mai departe ridicând ochii spre cer, „auzi rugăciunea mostră și condu corabia cea slabă a Daciei printre aceste valuri furioase!”</p>
<p>O tăcere și liniște solemnă urmează după aceste vorbe.</p>
<p>Toți cei ce sunt de față, își pleacă capetele la pământ.</p>
<p>Ei se roagă pentru fericirea patriei.</p>
</div>
<div type="section" n="3">
<head>IV.</head>
<p>Singur șede în odaie sa Vezinas culcat pe un pat de lemn. Privește la focul, ce luminează din cămin.</p>
<p>Un vânt și o ploaie rece bate acoperișul casei. Este o seară friguroasă de toamnă, când puțini trecători se văd pe străzile Sarmisegetusei.</p>
<p>Vezinas privește la cărbuni, cum se acoperă cu un strat de cenușă subțire. Gândul îi zboară departe, și tinerețea i se ivește înaintea ochilor ca un vis frumos. Parcă numai ieri alaltăieri era june cu mustăcioară abia răsărită. Ce zile fericite au fost acelea. Patria atunci asemenea era fericită și glorioasă. Privea cu invidie la ostași, cum se reîntorceau din lupte încărcați cu prăzi și cu trofee. Atunci se rugă de tatăl său, să-l lase și pe el în expediția, ce va urma.</p>
<p>Acesta însă surâse și-i răspunse cu liniște:</p>
<p>„Ești prea tânăr, copilul meu. Când te vei mai întări, vom merge o dată amândoi, și-ți voi da și instrucțiunile de lipsă luptându-ne lângă laolaltă”.</p>
<p>„O, părintele meu iubit” strigă Vezinas netezindu-și părul de pe fruntea acoperită de sudori fierbinți. „Am mers, și luptându-te alături cu mine m-ai învățat, iar căzând la drepta mea mi-ai arătat, cum să mori .... cum să mori pentru patrie, îți mulțumesc, și o să vezi, că și fiul tău știe a muri, dacă nu poate învinge”.</p>
<p>Unu om șchiopătând și cu brațul legat intră în acest minut în casă privind puțin împrejurul său.</p>
<p>„Generalul meu” zise cu voce debilă, dar veselă.</p>
<p>Vezinas nu aude și nu se mișcă.</p>
<p>Pleoapele obosite i-se închiseră, și fără voie ațipi.</p>
<p>„Generalul meu” strigă mai tare cel sosit. „În fine am sosit și în momentul suprem îți aduc știri prețioase, pentru care era să-mi pun capul.”</p>
<p>Și aprinde candela cu unt de lemn de pe masă.</p>
<p>Beliducele nu se mișcă de pe pat. Deschide numai ochii și privește cu mirare întrebător la noul venit, ca și când ar voi să zică: „Unde ai fost atâta vreme?”</p>
<p>„O întâmplare curioasă m-a dat pe mâna lui Ziraxis” zice Dapix. „Dacă norocul și îndurarea zeilor nu m-ar fi ajutat, acum aș zace zdrobit în apă. M-a prins și m-a aruncat printr-o cataractă stâncoasă într-o prăpastie adâncă. Pe la mijlocul ei sunt niște tufe, și de acelea acățându-mă mi-am sclintit o mână și un picior, dar ele m-au scăpat ușurându-mi căderea în apă.“</p>
<p>„Și în volbura aceea primejdioasă nu te-ai înecat?” îl întrebă Vezinas.</p>
<p>„Cu greu am putut scăpă. Multă vreme m-am luptat cu valurile, până când din fericire doi păstori mi-au venit într-ajutor și după multă trudă m-au tras afară. Până acuma am locuit la unul dintre acei păstori buni de inimă. Conjurații au făurit planul, să vă prindă pe amândoi și trădându-vă Romanilor să poată câștiga a pace rușinoasă. Iar voi să fiți legați de carul triumfal al împăratului, când va intra în Roma? Aceea nu va fi niciodată! Un Decebal și un Vezinas nu v-or păți asemenea lui Iugurta și lui Vercingetorix. Mai bine moarte pe câmpul de bătaie de mâna amicului ori inamicului . . Acum cer, să mă împuternicesc și să-mi dai cincizeci de ostași înarmați, cu care să merg încă în noaptea aceasta la casa fiecăruia cu câte doi ostași și să i prind pe toți dormind. Nu cred, să facă vreo împotrivire. E cu neputință.”</p>
<p>„Și ce vei face cu ei acum?” Întrebă Vezinas privindu-l lung și liniștit.</p>
<p>Acest „acum” și această liniște rece începe să neliniștească pe Dapix.</p>
<p>„Ești forte obosit. Șezi colea pe scaun lângă cămin. Puțină căldură te va mai întări.”</p>
<p>Și generalul arată servitorului său un scaun mic de lemn.</p>
<trailer>(Va urma.)</trailer>
</div>
    </div>
    
    <div type="part" n="6">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="3">
<p>Dapix își răzemă și-și acoperi fruntea cu mâna cufundându-se în gânduri.</p>
<p>„Ce întrebări trebuie să aud de la domnul meu, viața căruia este periclitată? Pentru ce e oare așa de nepăsător? În loc să-mi dea porunci, să știu, ce să fac, îmi lasă mână liberă. Cum voi ști eu și așa, ce va fi de isprăvit.”</p>
<p>„Generalul meu,” zice în fine cu glas tare credincios Dapix. „Dacă siguranța persoanei tale te interesează așa de puțin, voi face, după cum mă va povățui inima. Îi voi arunca pe toți în temnițele cele mai afunde de sub zidirile acestea. Voi pune păzitori siguri așteptând îndrumările mai departe ale domnului meu. În vremea aceasta critică, când capitala e amenințată cu împresurare, e orișicum bine, ca omenii aplicați spre trădare să fie puși la răcoare și făcuți neputincioși.”</p>
<p>Pe fața lui Vezinas se ivește un surâs aprobator.</p>
<p>„Te împuternicesc,” zise el, „să faci cu ei tot ceea ce vei afla de bine, dar omorâți nu trebuie, căci poate vom avea lipsă de brațe cât de multe. Ei văzându-se descoperiți și prinși vor fi mulțumitori față de acela, care le va oferi o moarte mai onorifică decât cea de mâna călăului. Și în fine văzând, că toate sunt pierdute, vor iubi cel puțină patria, ce trage de moarte.”</p>
<p>Dapix se uită întrebător la domnul său.</p>
<p>„Cu prizonierii romani vei tracta cât de aspru. Îi vei închide într-o temniță separată de celelalte; în locul de tortură. Îi vei da pe mâna femeilor călăului spre a-i chinui și astfel a-i sili la mărturisiri. Eu voi face aici cercetări mai dese spre a întreba despre planurile împăratului Romanilor. Când torturile vor fi gata spre a se începe, să mă chemi de ori unde voi fi. Dimineață regele va pleca la armata din munți. Deci te grăbește și-ți ia ostași de ajuns spre a reuși cu acest prim plan. Primele legiuni, ce vor sosi, precum știi, le va conduce Longinus. De la el avem să stoarcem, dacă nu de bunăvoie, cu sila, mărturisiri prețioase, pe care le vom folosi la facerea planurilor noastre de apărare. Dacă acestea două întreprinderi îți vor succede, te voi numi căpitan la pedestrimea cu lănci. Întrucât vei putea, nu te expune pericolului, deoarece rănile fiindu-ți încă proaspete ușor s-ar putea deschide. Prin sângele pierdut vei slăbi prea mult, neputând împlini al doilea plan cu mult mai mare și mai hotărâtor asupra sorții patriei. Conjurații unde au ținut ultima lor adunare și ce au hotărât mai nou?”</p>
<p>„Eu de zece zile” răspunde Dapix, „n-am putut spiona și auzi nimica. Prietenul meu Cotiso a avut gândul bun, de mi-a împlinită datorințele mele. El văzând pe principalii urzitori ai complotului sosiți, iar pe mine nici chiar a doua zi urmări pas de pas pe Duras și pe Ziraxis. A fost așa de norocos, de a afla, că adunarea cea mai de aproape se va ține în locuința unui om din satul vecin. Ce întâmplare minunată! Acel om era unchiul lui Cotiso. Acolo au hotărât, să se împartă în două părți. Una să urmărescă pe rege, iar a doua să rămână aici și prinzându-te să poată preda cetatea în mâna inimicului. Totodată vor să domolească mânia lui Traian cu obiecte prețioase din tezaurul țării adunat și păstrat din rege în rege, din acea comoară neprețuită, ce formează mândria poporului Dacilor, care vede într-însa cele mai neșterse suveniruri ale expedițiilor glorioase din țările vecine. Niciun rege încă nu s-a atins de ea până acum nici chiar în lipsa cea mai mare. Pentru că și-au vărsat sângele și și-au dat viață mii de Daci. Și ei? Netrebnicii!”</p>
<p>La aceste cuvinte rostite cu necaz amar Dapix îngenunche înaintea domnului său și privindu-l rugător zice:</p>
<p>„Și tu, beliduce al Dacilor, lăsa-vei, ca ea să se facă pradă trădătorilor și inamicilor națiunii? Mai bine să fie îngropată în pământ”.</p>
<p>„Scoală-te și fii numai liniștit,” îi răspunde Vezinas cu bunăvoință și cu o voce, din care se poate simți, că el s-a gândită la așa ceva. „M-am sfătuit de mult cu regele, ce e de făcut cu tezaurul. Acela acum e de vreme îndelungată — de când Romanii au trecut Danubiul — îngropată în pământ într-o pădure de brazi. Secretarul regelui la îndrumările mele l-a dus cu zece ostași și l-a ascuns într-o peșteră afundă.”</p>
<p>„Și ostașii nu vor trăda cauza?” întrebă respectuos Dapix, care se simte vătămat, că nu l-au încredințată pe el cu împlinirea unui lucru așa de important.</p>
<p>Vezinas îl privește eu o căutătură misterioasă și nedescriptibilă.</p>
<p>„Aceia nu vor trăda niciodată. Durere! Venind înapoi l-a atacat o ceată de hoți. Secretarul numai calului său a avut atunci de a-i mulțămi scăparea.”</p>
<p>Dapix nu zice nimica. Ochii însă îi destăinuiesc o groază zădarnic ascuns.</p>
<p>Este un om înfricoșat domnul lui, când cineva îi încrucișează planurile.</p>
<p>Pe mulți servitori, care n-au știut a-și domoli curiozitatea, ci au voit a ști, ce face domnul lor în toată seara în camera de tortură, i-a alungat și exilat neștiind nimeni, unde. Destul că aceia niciodată nu s-au mai reîntors în patrie!</p>
<p>Însă acum se întâmplă aceea, că Dapix știe, pentru ce generalul cercetează locul acela? Au fost chiar împreună acolo de repetate ori. Și totuși nu e exilat. Din contră posedă mai mult ca oricând încrederea generalului. Zece ani de serviciu credincios și statornicie neclintită l-au dus pe Dapix acolo, unde a ajuns, unde nimeni dintre consorții lui n-a putut ajunge vreodată. Cinci săptămâni au trecut, de când fuseră ambii în camera de tortură. Atunci Dapix a văzut pentru ultima oară acel tezaur al țării, pentru siguranța căruia el așa de tare tremura.</p>
<p>Două zile mai târziu secretarul regelui cu cei zece soldați l-a dus pe treizeci de cai și l-a îngropat într-o peșteră anume făcută, peste intrarea căreia a răsturnat o stâncă enormă.</p>
<p>Dapix s-a mirat, când a auzit, că tezaurul e dus departe, fără ca el să știe ceva. Dar și-a adus aminte, că nimănui nu-i este permisă a ști locul, ca secretarul regelui în prima luptă, la care a participat, a căzut lovit de o săgeată în piept și de alta în spate, că e mai bine a nu ști acest secret periculos.</p>
<p>Dapix tresare ca speriat dintr-un somn adânc la cuvintele, cu care domnul său întrerupe tăcerea:</p>
<p>„Iată” zice acesta aspru, „dimineața s-a ivit, și noi nici n-am închis ochii. Mergem. Regele va pleca acuși, și nesmintit trebuie să fim acolo. Te deghizează bine și te amestecă printre popor, ca nu cumva vreun trădător să te recunoască, că dacă te-ar recunoaște, toate contraplanurile ne vor fi nimicite. Bagă samă numai, să știi, care și câți vor rămâne aici și câți vor urmări pe regele, pentru ca de timpuriu să iei măsurile de lipsă spre a le zdrobi planurile lor mișelești. Regele, — ori care vor merge după el, — va ști, ce are de făcut. Îi voi spune. De ajutor poți lua pe amicul tău Cotiso. Vă recomand însă la amândoi precauțiune, deoarece Duras vede cu singurul ochi, cât voi amândoi cu amândoi ochii. Eu voi însoți pe regele până la un loc anumit spre a-i mai cere sfaturi, și așa voi vedea și eu pe conjurații, care se depărtează. Acum te du. Pregătește-mi un cal. Regele cred că este gata de mult de plecare. Dea cerul, ca planurile să ne fie încoronate de succes, ca mult iubita și cercata noastră patrie să reînvieze.</p>
<trailer>(Va urma.)</trailer>
            </div>
    </div>
    
    <div type="part" n="7">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="3">
<p>Au trecut două săptămâni de la cele scrise până aici.</p>
<p>Este o dimineață răcoroasă de toamnă. O negură foarte deasă acoperă văile. Ploi neîncetate au răcit aerul, încât omul ar crede, că e pe la sfârșitul anotimpului.</p>
<p>Deodată însă un vânt boreal a împrăștiat norii, și cerul cel azuriu a slobozit până la pământ negura cea groasă, acoperind stradele capitalei adormite a Dacilor.</p>
<p>Oamenii încă nu se văd.</p>
<p>Numai pe zidurile cele înalte sunt păzitori numeroși. Ici colo câțiva bărbați lucră la părțile vătămate ale zidurilor.</p>
<p>Romanii au ajuns înaintea Sarmisegetusei. Au împresurat-o și au dat năvală asupra ei, dar Dacii i-au respins cu vitejia lor cea sălbatică. Vezinas a comandat în persană. Femeile au aruncat bolovanii cei nenumărați, care au fost grămădiți pe ziduri, bărbații se luptau cu armele.</p>
<p>Ambele părți fac acum pregătiri pentru o nouă luptă și pentru o nouă apărare disperată.</p>
<p>Două santinele de pe ziduri se apropie de laolaltă: un bărbat și un flăcău.</p>
<p>„Ai ochi mai buni ca mine frățioare” zice acela către tânăr. „Oare nu se vede colo ceva mișcându-se. Afurisită ceață! Ne împiedecă rău vederea”</p>
<p>„Eu încă avusei de gând, să-ți atrag luarea aminte asupra acelor mișcări și sunete, ce se văd și străbat până la noi” răspunde tânăra santinelă. „Mi se pare, că clădesc ceva din lemn. Seamănă a întăritură. Când căpitanul lăncerilor va veni spre a cerceta santinelele, îi voi spune și-i vom atrage luare aminte asupra acestui lucru. Romanii se pregătesc pentru un atac și mai teribil ca cel dintâi. Au primit și ajutoare însemnate, căci cetele lor au cuprins și pădurea aceea”</p>
<p>Și arată cu mâna spre miazănoapte, unde o pădure de brazi se întinde până în apropiere de cetate cam de o mie de pași.</p>
<p>Santinela cea mai bătrână se adâncește privind prin ceață, că doar va putea deosebi ceva mai limpede.</p>
<p>Tânărul însă continuă:</p>
<p>„Oare pentru ce ne-a părăsit regele? De ce a lăsat în voia sorții pe credincioasa-i cetate?”</p>
<p>„Eu îți pot spune cu siguranță, că ne-a părăsit cu inima frânt de durere. Când s-a îmbrățișat cu generalul Vezinas, I-am văzut pe amândoi lăcrimând. Eram aproape de ei”.</p>
<p>„Atunci pentru ce a mers de la noi?” întrebă tânărul.</p>
<p>„După ce a plecat, am auzit vorbindu-se, că voiește a aduna tot poporul nostru sub arme spre a veni cetății împresurate într-ajutor. De va sosi numai la timp potrivit. De n-ar întârzia prea mult”.</p>
<p>„Cu prizonierii ce voiesc oare să facă?” întrebă tânărul cu curiozitate crescândă, apropiindu-se tot mai tare de bătrân.</p>
<p>„Eu nu pot ști,“ răspunde acesta ridicând din umeri. „De bună samă îi pot folosi la ceva. Nepotul meu Cotiso — fie zis între noi — mi-a spus, c-a auzit odată pre Dapix înțelegându-se cu Vezinas despre treaba acesta. Era adică vorba, să silească cu amenințări pe împăratul Romanilor, să se retragă dinaintea cetății și să părăsească Dacia, căci dacă nu, toți prizonierii vor fi omorâți prin cele mai înfricoșate chinuri. Cel mai blând chin e arderea cu tăciuni aprinși. Apoi treptat merg până la invențiunea genială a călăului, înaintea căreia fiecare prizonier trebuie să înceteze cu cerbicia negării. Din exemplele de până acum putem sper, că și de astă-dată va fi folositoare ca ultimă probă.”</p>
<p>„Așa dară viața lor e scumpă?” zice tânărul. „Aha! Iată de unde avem să așteptăm mântuirea noastră. Acum mi-se lămurește, pentru ce au eliberat pe un prins. Acela a fost solia Dacilor la Traian. Ce crezi, se va mai reîntoarce știind, că o moarte sigură îl așteaptă, de va aduce răspuns nefavorabil planurilor beliducelui nostru?”</p>
<p>„De voie de nevoie trebuie să se reîntoarcă,” răspunde santinela cea bătrână. „Cotise mi-a spus, că Dapix i-a jurat pe Joe, că va reveni în dimineața aceasta.”</p>
<p>„Tu încă aseară ai știut, de ce a mers. Te-am întrebat, de ce l-au eliberat, și mi-ai răspuns, că nu știi. Cotiso ți-a spus-o de mult?”</p>
<p>„Nu neg,” zise bătrânul, „E drept, că mi-a spus, dar totodată m-a rugat, să nu port vorbe la nimeni. Mi-a fost datoria, să facă așa. Acum te rog, să n-o mai știe nimeni, căci dacă simte Dapix, că Cotiso a auzit câte ceva, ce a vorbit cu domnul său, și încă a mai spus și la alții, atunci pe lângă toată prietenia îl va alunga de la curtea generalului. Dapix e omul dracului.”</p>
<p>„Prea bine, voi asculta”, zice tânărul. „Ce crezi însă, pleca-se-va înaintea ăstora fel de condițiuni Romanul cel învingător? Eu cred, că niciodată! Și este lucru nesocotit a pierde vremea cu astfel de lucruri nefolositoare.”</p>
<p>„Nu judeca așa de iute cu mintea ta cea tânără pe nedreptul pe beliducele nostru. Va fi avut cauză. Poate a fost cel pe urmă mijloc de scăpare. — Pst! Iată vine cineva. Depărtează-te I — Dapix!”</p>
<p>Acesta mânios se apropie repede de santinela mai bătrână.</p>
<p>„Ce sfaturi țineți?” zice privind crunt. „Nu știți, că e oprită vorbirea între santinelele de pe ziduri? De nu-mi veți da explicări demne de crezut, vă voi pedepsi aspru. Ați auzit? Vino și tu încoace! Spune ce ați vorbit?”</p>
<p>„Privește. Negura s-a mai ridicat puțin. Poți vedea mai bine ca noi. În zorile zilei am observat, că inamicii peste noapte au înconjurat pădurea și au început a face o întăritură. Ne sfătuiam, cum am putea să te încunoștințăm, căci nu vedeam pe nimeni în apropiere, iar locurile noastre de pază nu am putut să le părăsim. Cred că beliducele ar trebui să audă cât mai de grabă despre acest lucru.”</p>
<p>Dapix își ridică mâna deasupra ochilor spre a vedea mai bine. Toți trei privesc tăcuți în depărtare, unde dușmanii să vedă lucrând.</p>
<trailer>(Va urma.)</trailer>
        </div>
    </div>
    
    <div type="part" n="8">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="3">
<p>Sorele a răsărit. Caldele lui raze brăzdează și împrăștie negura cea deasă. Picăturile de rouă dispar de pe frunzele arborilor. Insectele oricât de neînsemnate și mititele, se văd umblând cu vioiciune. Pasările cântătoare fac de răsună brădetul. Razele soarelui devin din ce în ce mai calde. Întreaga natură parcă zice: „Uite, ce frumoasă m-a făcut Ziditorul tuturor!”</p>
<p>Atunci omul, care-i cunoaște toate tainele, se pune la umbra unui arbore pe iarba verde și-o admiră — o admiră, căci e frumoasă și e vrednică de admirat.</p>
<p>Acești oameni nu fac așa.</p>
<p>Cu ură și răzbunare pătimașă stau față în față, să se nimicească.</p>
<p>Doi vulturi uriași, al Alpilor și al Carpaților, își sfâșia carnea și penele, pe care un orcan îngrozitor le învârte sute de ani în jurul pământului. Apoi iarăși le așeză pe locul luptelor de odinioară ca puii vulturului carpatini, învins în bătaie, să-și facă cu ele un cuib cald.</p>
<p>Să întrerupem continuarea acestor rânduri.</p>
<p>„Acum știu destul” zice Dapix către santinela cea bătrână. „Bagă de samă la toate mișcările inamicilor. Dacă prizonierul se va reîntoarce, condu-l la Cotiso. El îl va băga iarăși în închisoare.”</p>
<p>Cu aceste vorbe plecă într-un suflet la domnul său.</p>
<p>Vezinas îl aștepta cu nerăbdare.</p>
<p>„Ce noutăți, căpitane Dapix?“ îl întrebă zărindu-l.</p>
<p>„Destul de rele pentru noi” îi răspunde acesta abia răsuflând. Inamicilor le-au sosit ajutoare însemnate. Astă-noapte au înconjurat pădurea cea de brazi și din lemnele de acolo fac o întăritură apărătoare. O jumătate de legiune lucră la ea cu o grabă neexplicabilă”</p>
<p>„Prizonierul s-a reîntors?”</p>
<p>„Încă nu! Îl așteptăm în tot momentul”.</p>
<p>„Aleargă și dă de știre tuturor căpitanilor, să se adune pe zidul cetății la un sfat de război. Eu îi aștept acolo.”</p>
<p>În scurtă vreme tote căpeteniile armatei, încredințate cu apărarea capitalei, stau pe zidul ei ținând un mare sfat de război. Fiecare cunoaște starea critică a lucrului.</p>
<p>„Generalul meu” zice Dapix sosind cel de pe urmă. „Așteaptă celelalte porunci ale tale.”</p>
<p>„Vă mulțămesc, iubiții mei căpitani, pentru graba, cu care ați urmat urgentei mele chemări. Vă mulțămesc în numele patriei. Precum se vede, mâine va fi o cruntă bătălie. Priviți” și arată cu mâna spre castrele romane, „cum lucră fără de încetare. Voi știți, cu câtă greutate am putut respinge atacul prim, câte jertfe a trebuit să aducem. Și totuși pre viitorii încă ne vom apăra până în ultima clipită, ca să se poată zice: Erou eu erou s-a luptat! Ce credeți? Ce fel de măsuri de apărare ar trebui să luăm? Dați-vă fiecare cu părerea. Toți să vorbiți după convingere. Chiar și cel mai mic poate afla un lucru folositor”.</p>
<p>Consiliul a ținut timp îndelungat.</p>
<p>S-au luat următoarele hotărâri:</p>
<p>Ordinea da luptă ca la primul atac. Femeile să arunce de pe ziduri bolovanii, pe care i-au mai putut aduna bărbații până acuma. Aceștia să susțină adevărata apărare. Dacă inamicii vor reuși a trece în cetate, vreo câțiva să fugă spre case și să le dea foc. Ceilalți să se lupte pe străzi până în momentul cel mai de pe urmă. Căpeteniile locuitoare în cetate să se adune în jurul unui vas cu otravă spre a nu cădea de vii în mâinile inamicilor învingători. Vezinas și căpitanii din provincie să părăsească cetatea cucerită pe o cale subpământeană spre a ajunge cât mai în grabă tabăra lui Decebal.</p>
<p>Așadar adunarea căpitanilor a hotărât, că sfatul regelui se va aplica, după cum a dorit.</p>
<p>Voința i s-a împlinit. Poate fi mândru, că se numește regele Dacilor.</p>
<p>„Trebuie să-i respingem. De nu, o să murim” strigă un căpitan albit de ani, ce poartă însă arma ca un june. Acești puțini voinici vor înfrunta legiuni de inimici.</p>
<p>„Pas de pas și cu preț scump o să cedăm iubita noastră capitală. Numai peste trupurile nostre vor trece mai departe,” zice un bărbat robust de statură mijlocie.</p>
<p>„Oare regele poate aduna în liniște poporul? Nu este împiedicat de inamici?“ întrebă o figură atletică.</p>
<p>„Toată armia romană” răspunde Vezinas, „este în aceste castre dinaintea noastră.” Între patru ochi regele mi-a spus, că dacă va putea, o să ne vină într-ajutor”.</p>
<p>„Dacă până astăzi n-a venit,” întrerupe pe vorbitor un alt căpitan, „cu greu putem crede, că ne va aduce vreun ajutor”.</p>
<p>„Ne vom lupta și cu puterile nostre!” zice încă un căpitan, „Până vom putea ținem piept atacului. Dacă după o rezistență eroică vom fi învinși, cine poate să ne învinuiască, că nu ne-am fi făcut datorința? Chiar și după începerea luptei putem spera, că ne va veni regele într-ajutor”.</p>
<p>„La spărturile, ce le vor face în ziduri”, zice Vezinas, „Intrarea o vor apăra arcașii schimbându-se cu lăncerii. Călăreții, care atunci nu se vor putea folosi, vor aduce toate lemnele cele mari, ce se vor afla în cetate, spre a închide după putință spărturile”.</p>
<p>„Dar călărimea când o vom folosi?” întrebă unul dintre cei adunați.</p>
<p>„Dacă inamicii vor pătrunde în cetate, apărăm cu ea străzile mai mari. Cele mici vor fi date toate focului. Care rămân mai pe urmă în viață, vor face după buna lor chibzuială ori vor muri ca ceilalți, ori se vor supune și vor fi duși înaintea carului triumfal al împăratului învingător.“</p>
<p>„Numai trădătorii vor face așa!” strigă Dapix apropiindu-se de Vezinas, care-i face semn.</p>
<p>Acesta zice șoptindu-i mai mult:</p>
<p>„Du-te, de pregătește pe toți prizonierii la venirea mea . . . Stai puțin .  . parcă ...” Și privește spre castrele inamice, de unde se vede apropiindu-se ceva de cetate.</p>
<p>Este prizonierul curier. Împăratul Romanilor l-a retrimis fără de vreun cuget fățarnic.</p>
<p>După-ce a spus salutările tuturor amicilor lui Longinus și după ce n-a uitată a coase în tunică otravă omorâtoare, s-a despărțit de prieteni și de soții de arme cu o inimă de vechi Roman. Regulus n-a ieșit din senat mai cu mândrie ca prizonierul acesta, când a părăsit castrele romane.</p>
<trailer>(Va urma.)</trailer>
        </div>
    </div>
    
    <div type="part" n="9">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
<div type="section" n="4">
<head>VI.</head>
<p>Într-o pivniță umedă și rece din locuința lui Vezinas zăcu în diferite despărțăminte mai mulți prizonieri.</p>
<p>Dintr-un foișor de zid boltit unde păzesc lănceri, omul poate merge în închisoare pe niște uși și trepte de piatră înguste și alunecoase.</p>
<p>Prizonierii zac pe un așternut de paie putrede și apătoase. Îmbrăcămintea le este mai de tot zdrențuită.</p>
<p>Toată lumina din această clară obscură o dau puținele raze ce pătrund printr-o ferestruță mică, care e săpată foarte sus în zid. În afară e asemenea cu suprafața grădinii. De multe ori, când sunt ploi torențiale din apa cea multă se mai varsă și pe ferestuia în închisoare, ducând moarte celor prinși și ținuți acolo.</p>
<p>Altcum mai mult domnește un obscur trist. Numai atunci poți distinge bine fizionomia omului, când razele soarelui pătrund pe vreo câteva minute direct prin ferestra cea mică.</p>
<p>Rețetelele păianjenilor stau atârnate cu grămada de unghiurile zidului.</p>
<p>Jur-împrejur tot peretele e găurit pe dedesubt de cloțani, care fac cele mai dese vizite.</p>
<p>Pe găurile lor se mai scurge apa. Aceste animale uricioase le-au făcut un serviciu, pe care ei nu-l știu prețui în destul.</p>
<p>Acest despărțământ în care intrăm este închisoarea lui Longinus și a soților săi pe care i-au prins Dapix și Vezinas prin trădare și călcare în picioare a tuturor drepturilor de război.</p>
<p>De-a lungul zidului toți sunt legați cu lanțuri, înțepenite în perete cu câte o scoabă. Fieșce care are lângă sine un vas de pământ cu apă și o fălie de pâine neagră de orz.</p>
<p>Un loc este gol. Lanțurile sunt aruncate la pământ.</p>
<p>A fugit doar vreunu prizonier? O nu! Romanul nu fuge dinaintea morții ci vine la ea.</p>
<p>Să zărește apropiindu-se de pe trepte o mică făclie de rășină. Apoi, apare un bărbat de statură marțială cu fruntea ridicată.</p>
<p>Cu pași siguri se apropie de Longinus în ochii căruia se poate observa bucuria nespusă a revederii.</p>
<p>„Bine te-am găsit”, salută întinzând ambele brațe spre comandantul legiunii.</p>
<p>„Bine-ai venit! Iubite căpitane”, zice Longinus către noul venit. „Te-am așteptat cu un dor nespus.</p>
<p>Înapoia prizonierului revenit apar doi soldați și Dapix.</p>
<p>Romanul își reia locul lângă Longinus. Întinde mâinile soldaților care îl înlănțuiesc de nou și privesc cu un surâs la Dapix, ca și când ar voi a zice:</p>
<p>„Vezi că m-am reîntors. Nu-mi trebuie grația ta, a unui trădător și mișel!”</p>
<p>Această privire și surâs pătrund ca un ac otrăvitor în inima lui Dapix.</p>
<p>Cu o voce iritată de mânie începe a vorbi, privind la razele soarelui, ce pătrund prin ferestruică ca niște fire subțirele de melasă:</p>
<p>„Comandantul acestei cetăți m-a însărcinat, să vă spun, că vă împărtășește de deosebita onoare de a vă face o văzut nici în temniță. De o așa cinste încă n-a fost învrednicit nici un prizonier. Voi trebuie să-l onorați acum, ca pe domnul și stăpânul vostru.”</p>
<p>„Nu vorbi prostii” zice Longinus cu o voce foarte aspră, „căci vom fi siliți a ne băga degetele în urechi și a ne închide ochii.”</p>
<p>„Eu vorbesc ceea ce vreau și nimenea să nu cuteze a mă întrerupe, căci aș fi silit a începe cu chinurile nu de mult delăturate. Generalul Vezinas ține în mâna sa moartea și viața voastră. Nu-l mâniați cu răspunsuri nepotrivite și vătămătoare. Ați suferit până acuma destul, așa cred. Doi dintre voi în urma chinurilor au și murit o moarte, pe care nu o doresc nimănui. Știu bine” continuă mai departe umblând în sus și în jos prin temniță, „că moartea voi cu toții o doriți ca pe un ce de mult așteptat. Ea ar fi pentru voi cel mai mare bine pe care vi l-ar putea face cineva aici. Sunteți însă cu toții rătăciți, dacă cugetați așa ceva. Nouă nu ne poate fi de mare folos moartea voastră. Din contră dorim din toată inima, să vă reîntoarceți în frumoasa voastră patrie, în cercul familiei și în locul natal de care vă legă atâtea suveniri din copilărie. Să revedeți blândul și limpedele cer italic cu Roma superbă și prima urbe a lumei. Beliducele nostru e cu mai multă bunăvoință față de voi, de cum s-ar cuveni. De a-ți fi aplecați a-i răspunde sincer, v-ar elibera dăruindu-vă aur și lucruri neprețuite. În nepricepere și orbire voi toate le respingeți și vătămați chiar și pe rege și pe beliducele lui. Acesta astăzi — ultima oră — va veni punându-vă întrebări și pretinzând răspunsuri. Chinurile ce le-ați răbdat până acum au fost numai jucării de copil. Călăul a aflat minunat mijloc de a scoate din voi vorbe adevărate. Astăzi, după cum se vede, i voi și încerca puterea. Cu deosebire tu — și arat cu mâna pe prizonierul curier — de vei minți și vei voi a ne duce în rătăcire o să vezi carnea și sângele tău de roman, cum îl vor linge câinii”.</p>
<p>După o scurtă pauză continuă:</p>
<p>„În schimbul tuturor neprețuitelor binefaceri, ce noi suntem gata a vi le face, nu cerem alta decât să ne spuneți sincer și cu de-amănuntul toate planurile împăratului vostru față de popor și regele Daciei. Generalul Vezinas va sosi acuși și eu ultima dată vă armonizez, să spuneți adevărul și să nu folosiți cuvinte vătămătoare față de rege și de el. Priviți-l ca pe un binefăcător. De nu, apoi ...... veți vedea ce înțelepciune are călăul. Chiar mi s-a plâns, că i se urăște pe aici”.</p>
<p>Privind peste umeri la prizonierii se urcă pe scară însoțit de surâsurile ironice și nepăsătoare ale Romanilor.</p>
<p>Aceștia nici cu un singur cuvânt nu l-au întrerupt în tot discursul vorbire, afară de Longinus.</p>
<p>În ochii lor se vede chiar și acuma o rază de compătimire și un mare dispreț.</p>
<p>„Ce ne-a tocat aici atâta vreme omul acesta? Eu nu i-am înțeles de locul locului”, zice prizonierul curier către Longinus.</p>
<p>„Ne-a amenințat, că de nu vom trăda patria și pe împărat, ne vor omorî prin chinurile cele mai teribile ce mintea omenească poate descoperi,” răspunde Longinus.</p>
<p>„Ei bine” zice un căpitan din cavaleria mauritană cu o liniște sufletească admirabilă, „ce vor câștiga cu aceasta? Aceea ce doresc? Nici decât, dorința lor nu se poate îndeplini niciodată”.</p>
<p>„Ce răspuns ai primit de la împăratul?“ întrebă Longinus pre curierul Dacilor.</p>
<p>„Ușor îl poți ghici” răspunde cel întrebat. „Cred că cunosc destul, de aproape pe împăratul. A stat puțin la îndoială fără de a putea lua vreo hotărâre. Apoi a adunat la sfat pe capii armatei, unde am revăzut ceea ce pe urmă dat printre ei pe Liciniu Sura, intimul lui Traian. Pe amicii tăi: pretorianul Claudius Livianus și Lucius Quietus, cavalerul mauritan.</p>
<p>„Și ce au hotărât în consiliul acesta?” întreb Longinus cu oarecare grabă.</p>
<p>„Traian mi-a poruncit a repeta în auzind tuturor solia ta și a lui Vezinas. S-au adunat vreo zece căpitani împrejurul meu încărcându-mă cu fel de fel de întrebări. I-am spus împăratului, că dorința ta e, să nu îndeplinească nici cea mai mică pretențiune a inamicului. Tu nu vei putea suporta rușinea unei expediții pierdute pentru tine. Cel mai fricos din Roma te va arăta cu degetul. Chiar când ar împlini dorința inamicului — ceea ce tu nu crezi — nu vei mai merge la ei niciodată. Cumnatul tău Laberius — de la care am avut otrava — mi-a zis, că se simte nespus de fericit, că nu vrei să primesc grația dușmanului în schimbul averilor ce ți le-ar da. Am spus toate suferințele ce le-am răbdat până acum. Ne-au compătimit. Pentru aceea însă cine ar fi cutezat a sfătui pe împăratul să împlinească condițiunile inamicului pentru eliberarea noastră? Nimeni”.</p>
<p>Longinus apucă otrava pe care aducătorul i-o întinde după un căutat lung.</p>
<p>„Așa,” zice el vesel desfăcând, „să murim cu toții, ca vulpea aceasta vicleană să nu aibă cu ce stoarce favoruri de la Traian. Să nu capete după voința lui pacea cea atât de mult dorită”.</p>
<p>„Dimineața ai noștri vor asalta cetatea”, zice curierul. „În tabere toți lucră cu neoboseală, Dacii văd acesta. Venind în coace observai, că și ei fac pregătiri mari de apărare. Acuși va veni Vezinas spre a ne deschide și a ne sili să trădam planurile Împăratului nostru”.</p>
<p>„Să vină!“ zice Longinus cu dispreț, „morții vor trăda acele planuri, noi însă nu!”</p>
<p>Apoi scoțând praful cel galben din învelitoare îl topește în vasul de apă ce-i stă de-a drepta.</p>
<p>„Când m-am despărțit de ai noștri, toți amicii și cunoscuții tăi mi-au strâns mâna și pentru tine și m-au rugat ați spune salutările lor de rămas bun. Nici o lacrimă n-am văzut în ochii lor. Durerea cea ascunsă din inimă mi-a spus, că te-au iubit. — Toți ar fi făcut ca tine”.</p>
<p>„Bravo. Am cel puțin mângâierea acum când mor, că au avut toți inimi de roman!“</p>
<p>Prin coridor se auzeau puși mulți și grei.</p>
<p>Vine generalul Vezinas.</p>
<p>„Rămas bun Romanilor! Dee cerul ca legiunile voastre cele învingătoare să cucerească toată lumea.”</p>
<p>Cu aceste vorbe apucă vasul cu otravă și sorbind o înghițitură o întinde vecinului său și cade pe spate ca trăsnit.</p>
<p>Prizonierul curier apucă cu repeziciune vasul din mâna lui Longinus, îl ridică și bând zice celor zece soldați:</p>
<p>„Așa se faceți toți”.</p>
<p>Ce nefericire însă. Otrava la al șaselea ostaș s-a sfârșit.</p>
<p>Așadar ei totuși vor ajunge pe mâna călăului spre a muri de chinurile cele mai lungi și mai înfricoșate?</p>
<p>Oare soarta spre aceea i-a destinat?</p>
<trailer>(Va urma.)</trailer>
    </div>
    </div>
    
    <div type="part" n="10">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
        <div type="section" n="4">
<p>În acest minut Dapix, care vine înainte, ajunge cu o mică făclie la capătul treptelor.</p>
<p>După el vine Vezinas, apoi îndată cinci lănceri de statură uriașă.</p>
<p>La vederea celor întâmplate un val de sânge se suie în fața lui Dapix. Ca și când ar visa, începe a se freca la ochi. Apoi ca un nebun se repede cu sabia scoasă spre cei patru soldați rămași în viață, răcnind:</p>
<p>„Mișeilor! Ce s-a întâmplat aici?“ — Răspundeți, căci de nu, vă voi tăia în mii de bucăți!”</p>
<p>Apoi întorcându-se spre Vezinas:</p>
<p>„Generalul meu! Soarta cea atât de contrară ne-a răpit și această ultimă speranță de scăpare. O Zamolxe! Unde ești? Ne-ai părăsit, ne-ai părăsit!“</p>
<p>Și scăpând sabia din mână își lipește fața de zidul cel rece, și două șiroaie de lacrimi inundă obrazul credinciosului căpitan.</p>
<p>O tăcere lungă și adâncă urmează.</p>
<p>„Precum văd,“ zice în fine Vezinas, „aceștia s-au otrăvit. Veninul însă nu le-a ajunsă la toți. Soldați, de la aceștia nu avem ce afla. Străpungeți-l pe Longinus și pe acest căpitan îi duceți pe locul, unde azi dimineață a fost sfătuit de război. Dapix! Mergem la ceilalți prizonieri, să vedem acolo ce vom isprăvi. Haide.“</p>
<p>După ce au ajuns în coridor, Vezinas continuă:</p>
<p>„După toate câte le-am văzut azi dimineață de pe ziduri, putem fi siguri, că cetatea noastră mâine va vedea cea de pe urmă dată răsărirea soarelui. La noapte ceață de două lemne înalte pe ziduri pe cei doi morți, ca să se poată vedea de departe. — Cred că în revărsatul zilei inamicii vor începe lupta. Văzând cadavrul lui Longinus și al căpitanului pe ziduri speră, că ai noștri vor căpăta mai mare curaj, iar inamicii se vor mai descuraja. Să vedem acum, ce face Duras ca consorții săi. Este o vreme îndelungată, de când nu i-am mai văzut.“</p>
<p>„Pe ușa aceasta intrăm în temnița lor. Tot așa trepte înguste ne conduc în josu,” zice Dapix apucând înainte cu făclia arsă de jumătate.</p>
<p>Duras, Ziraxis și căpitanul cel cu vocea dură stau legați unul lângă altul cu lanțuri tari.</p>
<p>La drepta și la stânga în depărtare de zece pași una de alta, sunt grupe de câte trei conjurați.</p>
<p>Când Dapix cu ajutorul lui Cotiso i-a surprins dormind, mulți la zgomotul ce-l făceau cu ruperea ușilor, au sărit din așternut voind a striga după ajutor și a fugi. Cursa a fost așa de bine întinsă, încât toți au fost prinși fără ceva strigăt după ajutor.</p>
<p>Foamea și suferințele cele multe i-a îmbătrânit și slăbit pe toți. De starea evenimentelor nu se mai aude nimica la ei.</p>
<p>Păzitorul — un om prea tăcut — nu răspunde la întrebările, ce prizonierii îi adresează.</p>
<p>O singura dată, văzând că Duras n-a atins pâinea cea tare ca piatra, l-a întrebat:</p>
<p>„Ești doar bolnav?</p>
<p>Părându-i rău și de aceste trei cuvinte ieși repede și nu mai grăi o vorbă.</p>
<p>„Afurisitul acesta,” zicea atunci căpitanul cu vocea dură, „parcă nu are limbă ca alți oameni. De voi fi vreodată liber, cel dintâi lucru-mi va fi că-l voi învăța să vorbească. Mizerabilul!</p>
<p>Și lovind cu pumnul în perete face de zurăie lanțurile.</p>
<p>„Nu te supăra pe el, căpitane,” zice Ziraxis, „poate are poruncă de a face așa, și el nu face alta decât își împlinește datoria față de mai marii săi”.</p>
<p>„Pe lângă aceea este și om fricos.“ zice Duras. „Nu văzuși mai înainte, când ne anunță spionul de Dapix venirea generalului Vezinas, cum se lingușea căciulindu-se înaintea lui. Mai că nu l-a sărutat urma unde a călcat.</p>
<p>„Oare ce voiește generalul să vorbească cu noi?” întrebă căpitanul cel cu vocea dură, „Pentru noi se poate că ceva îmbucurător?” răspunde un căpitan din a treia grupă”</p>
<p>„Din ce poți presupune așa ceva?” întrebă un alt căpitan din al doilea grup.</p>
<p>„N-ai băgat de seamă,” îi răspunde cel întrebat, „când a intrat, ce față urâtă a făcut? Parcă numai de silă a vorbit”.</p>
<p>„Ce e drept, eu fiindcă întoars cu spatele către voi nu l-am putut vedea, dar din vocea-i iritată am observat o luptă sufletească. Desigur că nu poate uita prăpastia în care l-a aruncată Ziraxis”.</p>
<p>„Tăcere!” zice Duras. „Auziți zgomotul? Vin. Vom vedea ce voiește. Doar ne vor spune sentința de moarte. Fiți cu toții deciși. Ei vorbesc în numele tuturor. Ceva îmi spune, că acum se va hotărî soarta noastră.”</p>
<trailer>(Va urma.)</trailer>
            </div>
    </div>
    
    <div type="part" n="11">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
<div type="section" n="5">
<head>VII.</head>
<p>Dapix intrând tot tremură de mânie. Ochii plini de ură îl scânteie, iar printre buze murmură: „Așadar tot o să-i ierte. Eu voi fi cu ce am căpătat, fără de a-mi putea răzbuna eu ceva. Asta mă omora. Vom vedea. Sperarea nu mă părăsește”</p>
<p>În fine stau față în față cu prizonierii.</p>
<p>Vezinas caută lung și serios la ei cu o privire străpungătoare.</p>
<p>Duras susține această căutătură fără de clătinare.</p>
<p>Ziraxis ridică buza cu dispreț.</p>
<p>„Voi sunteți trădători de patrie,” începe în fine Vezinas, „Ați voit să vă vindeți inamicului țara. El v-ar fi folosit numai ca mijloc spre umilirea noastră. Ați voit să dați pe regele recunoscut de popor și pe mine pe mâna celor mai periculoși inamici. Ați meritat moartea și numai regelui aveți de a-i mulțămi, că sunteți încă în viață. M-a rugat, să vă cruț, sperând că nu sunteți inamicii patriei, ci numai ai lui. Pofta de domnie v-a alungat din sânul nostru. Ați crezut că Romanii vor reda Daciei libertatea, dacă veți trăda pe regele? Ați crezut, că nepotul gloriosului rege Duras va ajunge pe scaunul unchiului său? Asta chiar și dacă v-a promis-o împăratul n-a făcut-o din iubirea, ce o are către voi și către popor dacă, ci ca să semene sâmburele discordiei între noi ușurându-și învingerea. Urma apoi va alege, dacă Dacia cucerită prin puterea armelor și cu prețul alor mii de vieți va fi liberă având regele său propriu. Poporul Dacilor însă a ajuns pe altă cale așa de departe, cât chiar dacă mâna voastră ar fi destul, de tare, să-l rețină pe o vreme, să-l reîntoarcă însă niciodată! De când poporul nostru a înfruntat, mai întâi pe acești Romani, un zid nerăsturnat s-a ridicat între noi și el. — Dacă mintea voastră este așa de ageră, că poate sfărâma acest zid colosal, fără să omorâți pe nimeni, aretați-ne! — Cele ce le-am văzut până acuma, ne dovedește, că voiți a trece peste el cu ori ce preț. Dar zidul a fost prea înalt. Nu l-ați putut sui și spre nenorocirea noastră ați căzut dincoace. Ați voit să străpungeți inima, care v-a iubit. Soarta însă a ținut de mâna voastră. Ați voit să sfărâmați sânul, care v-a alăptat și brațele, cari v-au legănat. Ați voit, ca urmașii să vă blasteme amintirea. Mâna sorții însă a oprit aceasta. — Toate planurile noastre de apărare sunt gata. Încercările pentru o pace, ce s-ar putea primi, au fost zadarnice. Nu ne rămâne decât o moarte glorioasă cu arma în mână. Acesta este ultima zi când străvechea noastră cetate va vedea soarele apunând. Dimineață va începe lupta, pe care noi o vom pierde, dar învingătorii o vor plăti scump. — Mulți dintre voi în tinerețe s-au luptat alăturea cu mine în expediția de peste Danubia. Atunci patria noastră a fost tare. Acum inimicii au aruncat-o la pământ zdrobindu-o. Ea ne cheamă în ajutor. Ea ne-a născut, ne-a nutrit: ea este mama noastră, pe care trebuie să o iubim și să o apărăm. Astăzi toți fiii ei trebuie să uite dușmăniile și umăr la umăr să-i sară în ajutor. De o vom mântui, a noastră va fi gloria. De nu, vom muri împreună cu ea. — Voi v-ați conjurat în contra vieții mele și a regelui. El v-a iertat încă în ziua, în care a știut despre acesta. Eu încă vă iert astăzi și vă redau libertatea. Pentru toate acestea nu cer de la voi nimica. Dar nimica? Vă dau arme în mână și vă deschid porțile cetății lăsând în libera voastră voie, ca să ieșiți pe ele și să mergeți la dușman ori să rămâneți la noi și căzând la apărarea acestor ziduri să vă câștigați liniștea conștiinței și să fiți vrednici de recunoștința regelui și a poporului. Acum v-am arătat, unde se despart căile. V-am spus, unde duce una, unde alta. Și am lăsat în libera voastră voie a alege una din două. Vorbiți! Eu vă ascult!”</p>
<p>O tăcere lunga și adâncă urmează. O vorbă nu se aude. Prizonierii nu au cugetat la așa ceva. Ei și-au așteptat judecata, și aceasta este eliberarea lor.</p>
<p>Oare Vezinas nu voiește să le întindă iarăși o cursă? Este bine cunoscută viclenia lui.</p>
<p>Duras cugetând acestea se uită cu atențiune în ochii generalului. Privirile ambilor bărbați se întâlnesc.</p>
<p>Cu tote silințele, ce și-ie dă Duras, nu poate vede nicio urmă de fățărnicie și minciună.</p>
<p>Inima lui nu are mai multă nicio pornire rea față cu Vezinas. Așa se simte, ca și când n-ar fi avut niciodată ceva dușmănie cu el.</p>
<p>Ochiul i se umple de lacrimi, care curg pe fața, ce începe a se încreți.</p>
<p>„Vezinas” exclamă el deschizând brațele și întinzându-le spre acesta, „în inima mea nu mai este loc de ură pentru voi”</p>
<p>Ambii se îmbrățișează cu o bucurie sinceră.</p>
<p>„Beliduce” strigă Ziraxis întinzând și el brațele, „vino să te strâng și la pieptul meu, care te iubește. N-am crezut, că vei fi așa de mărinimos, și că patria ți-o iubești mai mult ca pe tine însuți.”</p>
<p>„Dapix” zice Vezinas, după ce s-a desfăcut din brațele lui Ziraxis, „dezleagă pe ceilalți prizonieri și-i condu în armurărie, să-și aleagă arme după plac. Duras și Ziraxis vor veni la mine.“</p>
<p>Dapix sta înapoia tuturor ca un stâlp de piatră. Ochii lui fără de privire sunt îndreptați spre Ziraxis, care se desface din lanțuri.</p>
<p>El nu se mișcă, până când Vezinas punându-i mâna pe umăr zice cu o voce blândă, în care se poate simți afecțiunea:</p>
<p>„Dapix, pentru ce nu te împărtășești de bucuria mea? Doar nu poți să uiți lupta pierdută cu Ziraxis? Lasă! Eu cu regele am avut mai mult de iertat ca tine. Și totuși ca să-i câștigăm și pe aceștia pentru apărarea patriei și să le arătăm, că ce caută, nu vom afla, pe unde umblă, am renunțat la orișice răzbunare și dușmănie. Iartă-l și tu toate și fără nici un cuget ascuns strânge-i mâna, carea ți-o întinde. Fă-o aceasta pentru mine!“</p>
<p>Fața lui Dapix se înseninează văzând bucuria cea sinceră din ochii domnului său.</p>
<p>„Fie!“ zice el în fine pășind un pas înainte și strângând în brațe pe Ziraxis...</p>
<p>Inima lui Dapix bate cu tărie. Dar ura și setea de răzbunare nu mai sunt într-însul. El mai strânge încă o dată pe Ziraxis în brațe ca pe un adevărată frate, apoi se suie cu toții pe scara, ce duce afară din temniță.</p>
<trailer>(Va urma)</trailer>
</div>
    </div>
    
    <div type="part" n="12">
        <head>Vezinas. Istorisire de Nic. T. Zorilă.</head>
        <milestone unit="(Continuare.)"/>
<div type="section" n="5">
<head>VII.</head>
<p>Intrând în casă cu Vezinas, cu Duras cu Ziraxis și cu Dapix aflăm acolo o mare adunare de căpetenii de ale tuturor triburilor încredințate în apărarea cetății.</p>
<p>Sunt împărțiți în cete mici, și fiește care vorbește despre viitoarea luptă.</p>
<p>La intrarea beliducelui toți tac și privesc spre noii veniți.</p>
<p>„Iată,“ zice Vezinas arătând pe Duras, „noul vostru comandant, despre care v-am vorbit mai înainte. El ca nepot de rege are întâietate înaintea tuturor. Despre vitejia lui nu mă îndoiesc de loc. Iar despre bunele lui chibzuieli ca comandant al acestei cetăți voi nu trebuie să vă îndoiți. Să aveți încredere deplină într-însul și să-l sprijiniți și onorați cu credința, care mi-ați arătat-o mie. Dacă Zamolxe va fi cu noi, veți respinge cu succes și acest atac. În noaptea aceasta însă eu trebuie să părăsesc cu servitorul meu cetatea spre a alerga întru ajutorul regelui cu ostășimea, ce o voi strânge pe cale”.</p>
<p>„Și noi știm, că asta este porunca regelui, și tu trebuie să o împlinești,“ zice unul dintre cei adunați.</p>
<p>„Noi îl primim bucuros ca locțiitor al tău,“ zice cel mai bătrân dintre cei adunați, „cu atât mai vârtos, ca ne vom înmulți armata cu douăzeci de căpitani, care conduc pe ostașii de la zece triburi. Până acuma aceștia deși nu s-au luptat în contra patriei, dar au lipsit-o de nou mare ajutor. Cu toții fie bineveniți în mijlocul nostru!“</p>
<p>„O bucuria nespusă îmi cuprinde inima, zice Vezinas cu ochi veseli, „când vezi unirea voastră în cugete. Acesta mă mângâie pentru înfrângerile, ce le-am suferit până acum, și-mi dă speranța, că capitala se va mai putea susține vreme îndelungată, ca să avem timp de ajuns pentru adunarea unei armate mari, cu care vom cerca ultima oară norocul.</p>
<p>„Dapix,“ zice îndreptându-se către căpitanul, care s-a amestecat printre ceilalți, „te-ai îngrijit, ca la ieșirea din drumul subpământean să ne aștepte cai odihniți?”</p>
<p>„Sper că toate vor fi în bună rânduială”, răspunde Dapix venind lângă general.</p>
<p>Este seară. Se pare că adunarea ar dori să se sfârșească.</p>
<p>Vezinas ia cuvântul pentru cea de pe urmă dată.</p>
<p>„Soți de arme! Cu părere de rău mă despart de voi și de iubitul meu loc natal. Aș dori să mor alăturea cu voi, dar regele astfel a voit. Rămâneți cu bine. Apărați-vă căminul strămoșesc. Asta este ultima vostră datorie.</p>
<p>Toți scot săbiile. Le ating de a lui Vezinas. Le ridică în sus în semn de rămas bună și zic cu un glas:</p>
<p>„Salutare regelui și armatei!“</p>
<p>Vezinas strânge mâna fiecăruia. Apoi se depărtează cu fidelul său căpitan către drumul subpământean privind încă o dată înapoi la casa părintească, pe care acum poate o va părăsi pentru totdeauna.</p>
<p>Inima-i de piatră se înmoaie.</p>
<p>Dar el pleacă cu pași hotărâți.</p>
<p>Deși de dimineață Romanii încep atacul asupra capitalei Sarmizegetusa. O năvală generală se dă cu mare înverșunare. Deja au ajuns la ziduri, pe care încep a le zdrobi ca berbecii lor de fier.</p>
<p>Dacii apără spărturile cu un eroism vrednic de renumele lor. Se formează movile de morți de ambele părți ale zidului.</p>
<p>Duras urmat de Ziraxis apară cu ajutor în tot locul, unde cere trebuința.</p>
<p>Pe niște cai ageri zboară ambii de la un loc la altul îmbărbătând pe luptătorii osteniți.</p>
<p>Amiaza a trecut. Toți ostașii daci au luat deja parte la lupta, ce încă tot continuă.</p>
<p>Jumătate dintre ei zac răniți ori morți. Chiar Duras și Ziraxis au primit răni ușoare, unul la unu picior, altul la cap. Împuținându-se numărul apărătorilor, comandantul nu mai poate alerga cu ajutor repede în mai multe locuri amenințate.</p>
<p>Romanii mai mulți la număr pătrund în cetate prin mai multe spărturi curățite de apărători.</p>
<p>Ziraxis în acest moment plin de pericol suflă în bucium, și toți ostașii părăsesc apărarea retrăgându-se mai în lăuntrul cetății.</p>
<p>Romanii urcă zidurile.</p>
<p>Ce este oare acolo, de ce mai mulți privesc cu spaimă?</p>
<p>Cadavrul lui Longinus și ale tovarășilor lui, prinși prin viclenia lui Dapix, stau înfipte în țepe și ciungite urât.</p>
<p>La această priveliște revoltătoare inima fiecărui luptător se strânge.</p>
<p>Acestea sunt chiar cele două legiuni, comandantul cărora fusese Longinus.</p>
<p>Un căpitan uriaș strigă cu voce tunătoare:</p>
<p>„Răsturnați-vă comandantul, ostași romani!“</p>
<p>Dacii nu așteaptă atacul nerezistent al acestor furioși. Se retrag cu încetul acoperind retragerea cu călărimea.</p>
<p>Din toate părțile dau foc caselor. Arderea se apropie de mijlocul orașului, unde se află vestitul vas de otravă. Acolo toți comandanții beau, nevoind a cădea vii ori răniți în mâinile inimicului. Pedestrimea este aproape cu desăvârșire nimicită.</p>
<p>Ziraxis rămâne cel de pe urmă. El nu se atinge de otravă. Cu rana sângerândă se suie călare și punându-se în fruntea călărimii strigă:</p>
<p>„După mine, ostași! Trebuie să plătească scumpa învingere”</p>
<p>După o oră această ceată dimpreună cu Ziraxis mor o moarte eroică.</p>
<p>Duras a luat cel dintâi otravă. El zace sub o grămadă de căpitani, cari după ce au băut din vas, au venit să cadă lângă general.</p>
<p>Cetatea cucerită arată unu spectacol îngrozitor.</p>
<p>De departe se văd mii de case fumegând și se aud gemetele răniților și ale muribunzilor.</p>
<p>Casele sunt aproape toate ruinate. Nenumărate grămezi de oameni și cai marți și răniți, scuturi, săbii, lănci și alte arme zac unele peste altele în o învălmășeală nespusă.</p>
<p>Intrarea lui Traian în capitala Daciei a urmat, după ce stradele au fost curățite de morți și răniți.</p>
<p>Cetățenii rămași în viață ies întru întâmpinarea lui aducând pe blide de argint lucruri prețioase, ca pentru prețul aceasta împăratul triumfător să le dăruiască viața.</p>
<p>Acesta călare pe un armăsar alb privește măreț, cum Sarmizegetusa formând un semicerc înaintea lui îngenunche și aducând daruri scumpe se roagă pentru îndurare.</p>
<p>În locul, unde odată a fost această superbă capitală a unui și mai superb rege, soarele luminează niște ziduri negre, unde niciun suflet de om nu locuiește. Noaptea cucuveicile cântă cu urâciosul lor glas. Liliecii își au locuințele lor aici, de unde ies, să-și caute pradă.</p>
<p>Timpuri trecute.</p>
<p>Astăzi la Grădiște, în țara Hațegului, puține urme ne arată locul udat cu valurile de sânge ale străbunilor noștri.</p>
<p>Și voi, care mergeți pe acolo, nici o lacrimă nu vărsați pe pământul, în care ei se odihnesc. Treceți numai pe lângă ei cu nepăsare.</p>
<p>Niciun moment nu ați făcut, pe care să puneți o cunună de flori ca semn al admirației în amintirea acelor viteji.</p>
<p>Și tot vă numiți urmașii lor!</p>
</div>
<div type="section" n="6">
<head>VIII.</head>
<p>În mijlocul munților, care se află dincolo de fluviul Marisus, pe un șes presărat ici colea cu brazi și încunjurat juru-împrejur de munți stâncoși și acoperiți de păduri, se văd o mulțime de corturi de ostași.</p>
<p>Aici e tabăra regelui Decebal.</p>
<p>În timpul asediului Sarmisegetusei el, precum știm, a adunat în munți o nouă armată spre a cerca ultima dată norocul armelor în contra Romanilor! În depărtări mari a trimis sute de căpitani spre a aduna pe toți bărbații, care pot purta armă.</p>
<p>Fiecare care a adus câte trei—patru sute de luptători, pe care în scurtă vreme i-a deprins la arme.</p>
<p>În castrele acestea se pot vedea tineri de la șaptesprezece ani până la bătrâni eu barba albă.</p>
<p>Este un ce frumos a vede pe fiu lângă tatăl său, cum ambii ascultă de chemarea patriei rănite de moarte și aleargă cu grăbire în ajutorul ei.</p>
<p>Până unde a ajuns răsunetul, în tot locul vede omul numai copii, femei și bătrâni neputincioși.</p>
<p>Cei de pe urmă trei căpitani acum sosesc! Ei aduc regelui și mai mari cete luptătoare.</p>
<p>Acestea n-au fost încă în lupta cu Romanii. Printre ei nu se văd omeni bătrâni, ci numai flăcăi și bărbați. Cu toții intră în tabără intonând un cântec de război.</p>
<p>Mari speranțe de învingere umplu inimele tuturor ostașilor când în fine sosesc cu ultimele trupe curajosul beliduce Vezinas.</p>
<p>Toți Dacii, care pot purta arma, sunt adunați în tabăra aceasta, ce se sfârșește departe în munți, pe care îl au de scut jur-împrejur.</p>
<p>Un atac din lături ori de la spate cu neputință din cauza pădurilor foarte dese. Numai pe calea, pe care au venit ei, pot inamicii să-i urmărescă și să-i atace.</p>
<p>Aici în o luptă înfricoșată, disperată, va fi înmormântată libertatea unui popor barbar, dar viteaz, care nevrând a-și pleca capul sub jugul unor tirani moare cu arma în mână o moarte eroică.</p>
<p>Când de printre dealuri apar trupele lui Vezinas, santinela, ce stă pe vârful unui munte, văzându-i de departe alergă la regele spunându-i, că din munți se văd ostași venind spre tabără.</p>
<p>„Du-te” zice regele către ostași, „și șezi la locul tău. Aceia sunt luptători daci. Inamicii încă nu vin”.</p>
<p>Decebal umblă în sus și în jos prin cortul său.</p>
<p>Mintea îi zboară departe. Se gândește, ce se va mai fi întâmplat la Sarmizegetusa. A căzut în mâinile inamicului? Ori se mai ține încă?</p>
<p>Despre toate acestea cine-i poate da vreun răspuns?</p>
<p>Desigur că cu ostașii, care sosesc, vine și Vezinas.</p>
<p>O presimțire i-o spune aceasta.</p>
<p>Decebal încalecă și însoțit de mai mulți căpitani iese înaintea acestor ostași, pe care îi întâlnește la intrarea în tabără.</p>
<p>Vezinas călărește în fruntea lor.</p>
<trailer>(Va urma.)</trailer>
</div>
    </div>
    
    <div type="part" n="13">
        <head>Vezinas. Istorisire de Nic. T. Zorilă.</head>
        <milestone unit="(Fine.)"/>
    <div type="section" n="7">
<p>„Bine ați venit” salută regele apropiindu-se calul de al beliducelui, mână căruia o strânge și o ține multă vreme într-a sa. „Vino în cortul meu. Acolo ai foarte multe de spus.”</p>
<p>Pe coastele muntelui într-o pădure de goruni nou-veniții își ridică și ei corturi.</p>
<p>Soarele a apus de multă. Noaptea începe cu încetul a-și întinde aripile sale peste pământ.</p>
<p>Regele nu a permis, să se facă foc mare, pentru că inamicul, care a urmărit pas de pas pe Vezinas, ar putea fi atras de lumină și fără de veste ar putea să atace tabăra.</p>
<p>Unde și unde la grămezi de jăratic rămas încă de cu ziuă câțiva își pregătesc de mâncare.</p>
<p>Cel mai mulți s-au culcat gata de bătaie. Numai santinelele priveghează.</p>
<p>În cortul regesc Decebal a adunată la sfat pe cei douăzeci și patru căpitani mai bătrâni ai armatei.</p>
<p>Regele ia cuvântul cu solemnitate:</p>
<p>„Căpitani,” zice pășind un pas Înainte, „mâine va fi ziua în care va hotărî asupra patriei noastre. Vor sosi acuși oști romane. De vom câștiga această bătălie, vom elibera printr-însa țara de inamici. De nu, ea dimpreună cu noi va pieri. Cu adâncă părere de rău trebuie să vă spun, că Sarmizegetusa a căzut.”</p>
<p>Privirile lor sunt îndreptate spre Vezinas. Cu voce tristă începe el a le spune:</p>
<p>„În pre-seara luptei văzând de pe ziduri, că Romanii tot le-au terminat pentru atacul din ziua următoare, am mers în prinsoarea lui Longinus spre a afla cu orice preț de la curierul, ce-l trimisesem la Traian pentru negocieri de pace, a afla zic, planurile de luptă ale Împăratului, și totodată a primi răspunsul la condițiunile noastre. În câteva clipite, cât au fost singuri, s-au otrăvit toți afară de patru soldați, pe care i-am ucis. Comanda am dat-o lui Duras, iar eu am plecat în ajutorul vostru.</p>
<p>„Ai pus comandant pe unu trădător” îl întrerupe un căpitan. „Acela a voit să omoare pe rege.</p>
<p>„Și pe tine” adăugă altul.</p>
<p>„Fiți liniștiți.” zice regele. „L-am iertat spre a-l câștiga pentru noi. El văzând pericolul și știind, că de la Romani nu mai poate aștepta ceea ce dorește, a sacrificat patriei interesele proprii. A arătat o inimă nobilă și-a fost vrednic de onoarea, de care l-a învrednicit Vezinas.”</p>
<p>„Pe lângă aceea” continuă Vezinas, „a căzut dimpreună cu Ziraxis și cu toți tovarășii săi la apărarea cetății. Când am plecat, mi-a dat o împuternicire spre a aduna tot poporul bun de arme din triburile căpitanilor săi.”</p>
<p>„N-ai putut-o face acesta și fără de împuternicirea lui?” întrebă unul.</p>
<p>„Nu. S-ar fi împotrivit cu armele. Le-am spus mai întâi, că capii lor s-au supus regelui și au primit a apăra patria. Nu m-au crezut. Au zis, că-i înșel. Numai după ce am arătat celor trei căpitani papirul pătat cu trei pete de sânge, pe care mi l-a dat Duras ca împuternicire, m-au urmat. Ostașii, cu care sosii, sunt cea mai mare parte din triburile lui Duras, într-aceea Romanii au trecut peste Marisus și conduși poate de vreunii trădători m-au urmărit necontenit. Cu mare greutate am putut înconjura o luptă, în care era să ne prindă pe toți”.</p>
<p>„Timpul trece” zice regele, „și noi trebuie acum să ne hotărâm, în ce chip să conducem lupta.”</p>
<p>Stătură apoi împreună planul de bătălie.</p>
<p>„Acum fiește care la ostașii săi”, zice Vezinas. „În zorile zilei șirurile de bătaie să fie gata. Inamicii să nu ne afle nepregătiți. Faceți-vă datoria, și urmașii voștri vă vor binecuvânta, că le-ați dat o patrie liberă. Zamolxe este cu noi.”</p>
<p>Regele rămâne iarăși singur.</p>
<p>Trist se răzemă de tulpina bradului din mijlocul cortului murmurând:</p>
<p>„O Zamolxe! Pentru, ce sunt silit a arăta speranță, când tu nu mi-o arăți nicăierea”</p>
<p>În noaptea aceea el nu a închis un ochi, zorile dimineții se ivesc la răsărit. Dapix intră repede în cort.</p>
<p>„Rege! Santinelele mai depărtate se retrag. Inamicii acuși vor fi aici. Am adus și calul tău.</p>
<p>Decebal, luându-și toate armele încalecă și merge lângă Vezinas.</p>
<p>„Cruță-te,“ zice privindu-lu drept în ochi, „ca rămășițele armatei să aibă un conducător înțelept. Încearcă, de mergi cu ele la regele Sciților cerându-i ajutor. El și așa nu vede cu ochi buni cuceririle Romanilor dincoace de Danubia”.</p>
<p>„Mai bucuros a-și pieri și eu aici cu tine. Și e întrebare, dacă mă va primi regele cu bunăvoință?”</p>
<p>„Despre acesta te asigură, Vezinas,” zice Decebal. „Și el a venit în mai multe rânduri la mine, când a fost silit să fugă dinaintea rebelilor. L-am ajutat. Cred, că va fi așa de recunoscător, ca în locul meu să primească pe tine.”</p>
<p>„Și dacă-l voi îndupleca a-mi da ajutor, ce voi face cu el?” întrebă fără de voie Vezinas.</p>
<p>„Vei veni, vei alungă legiunile staționare din Dacia și te vei face regele nou”.</p>
<p>„Și pentru ce nu o faci tu aceasta?” întrebă Vezinas de nou.</p>
<p>„Învingătorul lui Domițian nu ar putea suporta rușinea și durerea văzând înfrângerea totală a țării sale. Vezi dară, că am dreptul a pretinde de la tine, ceea ce eu nu pot face.”</p>
<p>„Bine,” zice Vezinas plecând capul pe piept și suspinând. „Voi încerca a mântui, rămășițele armatei.”</p>
<p>Lupta a început. Săgețile zboară prin aer, căutându-și loc în carne. Spadele strălucesc. Vaietele răniților și a muribunzilor doar se înmulțesc. Armele, ce se lovesc de laolaltă și se rup, produc un vuiet asurzitor.</p>
<p>„Rămâi cu bine, iubitul meu beliduce”, zice regele strângându-l în brațe și sărutându-l. „Rămas bună pentru totdeauna.</p>
<p>Vezinas îl ține multă vreme la pieptul său.</p>
<p>Regele pornește. Vezinas încă pleacă în fuga calului.</p>
<p>Fiește care ia comanda unei coloane.</p>
<p>Lupta începe cu mai mare cerbicie și disperare.</p>
<p>Și această slabă și ultimă rază de sperare a Dacilor este zdrobită de eroismul irezistibil al Romanilor.</p>
<p>Decebal se luptă cu înverșunare căutând moartea în tot locul.</p>
<p>Dar aceea îl înconjură.</p>
<p>Acuși vor cadă toți, câți s-au adunat spre a-l apăra, iar el desigur va cădea în mâinile convingătorilor săi.</p>
<p>Va cădea? El? Decebal, regele Daciei să ajungă viu în mâna inamicului? Niciodată.</p>
<p>„Blestem asupra voastră, blestem, blestem, omorâtori ai patriei mele” strigă cu ochi scăldați în sânge.</p>
<p>Ultimul rege al Daciei se aruncă disperat în sabia sa.</p>
<p>Astfel se stinge steaua Daciei, iar soldații Imperiului Roman strălucesc mai tare ca totdeauna.</p>
<p>Coloana de sub comanda lui Vezinas are tot aceeași soartă. Conducătorul ei văzând moartea de bunăvoie a regelui iese din focul luptei și cu puțin rămași se retrage prin pădurea cea mai deasă.</p>
<p>În învălmășea acesta două săgeți îl rănesc greu la umărul sting.</p>
<p>„Dapix” zice Vezinas, „iată acolo e Dicomes, cheamă-l încoace”.</p>
<p>Un căpitan cu părul alb apare.</p>
<p>„Iubitul meu Dicomes,” începe Vezinas abia vorbind de durere, „eu sunt rănit de moarte și acum îți încredințez ție conducerea rămășițelor armatei. Cu orice preț condu pe aceste câteva sute de ostași la regele Sciților. Acolo în numele lui Decebal cere ospitalitate și ți se va da. Când veți sosi acolo, spune ostașilor mulțămita mea și a regelui tău numele patriei pentru bărbăția, cu care au ținut piept inamicului. Salutare tuturor soldaților. Dacia nu mai este. Atâta am avut a-ți spune.”</p>
<p>Căpitanul plecă cu lacrimi în ochi spre a aduna pe luptătorii împrăștiați.</p>
<p>Ultima bătălie este pierdută. Puternicul și temutul regat al Dacilor cade nimicit sub loviturile spadei romane.</p>
<p>„Dapix,” zice Vezinas, „vino pe acest deal. Aici va fi mormântul meu. Nu voiesc să cadă nici chiar moarte în mâinile dușmanului. Sărmanul rege! I-au tăiat capul și înțepându-l într-un par se ridicată, să-l vază toți. O! Rege fericit! Acum tu nu mai suferi.”</p>
<p>El plecă printr-un tufiș des. După o cale obositoare ajung la un loc, unde li-se arată ochilor o poiană acoperită de iarbă mare.</p>
<p>De sub piatra din șes curge unu părâuaș cu apă rece ca ghiața.</p>
<p>„Dapix,” zice Vezinas așezându-se pe iarbă și stâmpărându-și setea, „sub această stâncă este o peșteră, în care zace comoara regelui Dacilor. Lângă ea îmi va fi moartea. Simt, cum mă părăsesc puterile. Iată mâna mea, strânge-o, căci cu alta nu pot să-ți mulțumesc”.</p>
<p>Căpitanului i se umplu ochii de lacrimi.</p>
<p>„În toată viața mea n-am dorit altceva, decât să-ți câștig recunoștința, că ți-am fost slujitor credincios. Și eu vreau să mor cu tine.”</p>
<p>„Prea bine, dar mai ai încă să-mi faci un ultim serviciu. Iată,” continuă mai departe trăgând cu sabia puțin pământ și mușchi, „pe aici ne vom târî înlăuntru.”</p>
<p>Stratul de pământ a fost gros numai de două palme.</p>
<p>„Vino după mine,” zice Vezinas, „iar după ce voi fi murit și mă vei așeza, unde îți voi spune, vei ieși afară astupând intrarea cum a fost.”</p>
<p>Ei se văd în o peștera strâmtă, care se lărgește, din ce mergi mai departe.</p>
<p>„Acum stai” zice către Dapix. „Am făcut o sută de pași. Aici caută prin tot locul. Vei găsi două lemne și o făclie de ceară. Aprinde-o.”</p>
<p>Dapix aprinde cu ajutorul celor două lemne făclia.</p>
<p>Un gol larg le apare. În mijlocul lui este o piatră lată și înaltă, ca de statura unui om mijlociu.</p>
<p>„Iată spada mea. Scoate cu ea din trupul meu viața, care a mai rămas.”</p>
<p>Zicând acestea, sleit de puteri aproape cu desăvârșire prin scurgerea sângelui, cade în brațele lui Dapix.</p>
<p>„Beliducele meu,” zice acesta plângând, „nu cere de la mine așa ceva. Cere-mi viața, și eu ți-o dau, numai acesta nu o pretinde de la mine. Nu! Niciodată!”</p>
<p>„Atunci cel puțin dacă voi fi mort, așează-mă pe această piatră cu fața în sus și cu mâinile împreunate, ca să pot întotdeauna blestema pe cei ce mi-au ucis patria și regele. Rămas bunu, Iubitul meu Dapix.”</p>
<p>Zicând acestea scoate cu ultimele puteri sabia și o împlântă în inima sa.</p>
<p>Dapix plânge multă vreme nemângâiat.</p>
<p>Suspinând se ridică și-l așează pe piatră. Apoi luând făclia și sabia merge spre ieșire, de unde se văd raze de lumină furișându-se prin gaură.</p>
<p>„Asta este soarta noastră,” zice el astupând locul intrării. „Odihnește lin, iubitul meu general, Zamolxe să te aibă lângă sine.”</p>
<p>Cu pași lini și obosiți se suie pe vârful stâncii. Nebun de durere și disperare se aruncă în spada pătată cu sângele lui Vezinas.</p>
<p>Un suspin brăzdează aerul. Un oftat lin, și credinciosul însoțitor al lui Vezinas moare.</p>
<p>Zgomotul luptei nu se mai aude. O negură subțire ca un văl se lasă pe pământ.</p>
<p>Generațiile din secol în secol au văzut în toată seara pe stânca aceea câte o buhă, simbolul seriozității și al cugetării. Chiar și astăzi acel loc se chemă: Baia Buhăi.</p>
<p>Când eram prunc și mă suiam pe ea cu păstorul nostru, îl întrebai, cum se cheamă stânca aceasta?</p>
<p>El atunci potolindu-și setea din părâuaș și punându-și fluierul în pălăria lată se așeză pe iarba verde și-mi spuse o poveste lungă, din care e numai atâta îmi aduc aminte, că sub aceste stânci ar fi o peșteră, în care se află o comoară neprețuită. Mai departe zicea, că nici că se cugetă cineva a intra acolo, deoarece ar trebui și treacă prin niște uși, pe care mergând le-ar pute deschide, dar reîntorcându-se nu.</p>
<p>Mai mulți flăcăi cutezători au și mers până la o ușă, dar auzind de acolo un vuiet îndelungat, înfiorător s-au depărtat îngroziți, privind încremeniți și întrebându-se:</p>
<p>„Ce să fie?”</p>
<p>Chiar și acum îmi aduc aminte, cum la aceste vorbe mă umpleam frică neexplicabilă.</p>
<p>Mă întrebam cu groază:</p>
<p>„Adevărat să fie oare?”</p>
<p>Astăzi cu plăcere merg la „Baia Buhăi” și la izvorul cel rece, de unde se vede frumoasa perspectivă a Abrudului.</p>
</div>
    </div>
</body>
  </text>
</TEI>
