<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Aron Vodă cel Cumplit. Roman istoric: ediție POPLITE </title>
            <author>Stoenescu, Th. M.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>verificare codare POPLITE</resp>
               <name>Roxana Patraș</name></respStmt>   
            <respStmt>
               <resp>corectură manuală</resp>
               <name>Elena Arbore, Adelina Bolog, Bianca Dănilă, Irina Dănăilă, Eugen Țîmpău, Nicoleta Ciobanu, Marius Butnaru</name>
            </respStmt>
            <respStmt>
               <resp>verificare corectură manuală</resp>
               <name>Loredana Cuzmici</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.7342136"></ref>
         </publicationStmt>
         <sourceDesc>
            <bibl>
               <author>Stoenescu, Th. M.</author>
               <title>Aron Vodă cel Cumplit. Roman istoric</title>
               <pubPlace>Brașov</pubPlace>
               <publisher>TIPOGRAFIA A. MUROȘIANU</publisher>
               <date>1896</date>
               <decoNote type="illustration" subtype="no"/>
               <dim unit="char" type="big"/>
               <extent>
                  <measure unit="word">15422</measure>
                  <measure unit="page" type="under_250"/>
                  <measure unit="feuilleton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="reception" n="5"/>
               <term type="print_count" n="2"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "reception" indica numarul de comentarii critice formulate cu referinta la textul publicat.</p>
            <p>Cuvantul cheie de tip "print_count" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
 <text>
 <body>
<div type="chapter" n="1">
<head>I.</head>
<p>Iașul întreg gemea de terorile lui Aron Vodă, care de la a doua lui venire la domnie, se făcuse mai nesuferit și mai primejdios ca înainte. Boerii, mai toți nemulțumiț, își înăbușiau în piepturi glasul răsculării, căci se temeau foarte de îndârjirea acestui domn cumplit; poporul, care mai totdeuna suferea fără să cârtească, ducea, ca o turmă de vite, jugul asupririi și al despuierii. Pe vetrele tuturor suflase vântul jafului și al necinstei. Averile nu le mai erau în siguranță; femeile nu mai erau cinstea gospodăriei lor. Dări peste dări și destrăbălări peste destrăbălări; și nimeni nu cuteza să se ridice împotriva acestor încălcări ale drepturilor moldoveneşti, moștenite de la strămoși și câștigate de aceștia cu lupte crâncene, cu virtuți rare.</p>
<p>Între boerii persecutați, erau mulți care părăsiseră capitala Moldovei și se exilaseră singuri, care prin țara Leșească, care prin Polonia, care la Țarigrad, numai și numai să-și scape zilele, căci cu averile nu plecau mai nici cu ce curge printre degete:</p>
<p>Între cei care rămăseseră, trăia în Iași și unul anume Brut, — om cu multă știință de carte, care trecea de mare cărturar, și care dobândise o avere, destul de însemnată, pentru ca într-o zi să nu pună Aron-Vodă ochii și pe dânsa.</p>
<p>Se făcuse așa, că Brut scăpase ca prin urechile acului, până la o vreme oarecare; dar, — ce i-e scris omului în frunte îi e pus, — îi sunase și lui ceasul și trebuia să se aștepte la ursita, care nimicise pe atâția înaintea lui. •</p>
<p>Ca bărbat deștept cum era, își vedea sfârșitul ca prin senin; dar suferea în sine toate chinurile prevederii și nu spunea nimănui nici una din zavistiile, cu care se întâlnea mai fiecare zi, ori de câte ori venea de la curte, sau ori de câte ori se întorcea de la vorbă cu vreunul din lingușitorii tronului.</p>
<p>Ceea ce îl rodea mai mult la suflet, era grija ce avea de singurul lui copil, tânăra Rozalia, o drăgălașă fetiță ca de vreo șaptesprezece ani, — unica mângâiere a văduviei lui, căci de când murise nevastă-sa, jupâneasa Despinca, — Brut se hotărâse să nu se mai însoare, să aducă vitregă la capul odraslei lui.</p>
<p>Rozalia era foarte cu minte și deci merita toată dragostea cu care o înconjura tatăl ei. Creşterea ei aleasă, cât și învățătura ce-i dăduse o puneau mai presus de fiicele tuturor celorlalți boieri, ceea ce o făcea să fie invidiată de multe dintre ele, și curtenită de mulți tineri de neam, care ar fi amețit-o poate cu vorbele lor dulci, dacă Brut nu ar fi fost unul din acei părinți serioși, care nu-și bagă în casă năpastea pe poarta cea mare ca să n-o poată scoate nici prin urechile acului. De când murise jupâneasa Despinca, Brut ’ tăiase relațiile cu cei  mai mulți din foștii lui prietini familiști, şi nu-și întrebuința timpul decât pentru treburile de întâia nevoie și pe lângă ele veghea asupra fetei, ca nu cumva să-și dea seama despre lipsa ce lăsase în casa ei, și să-i pară zilele cât mai ușoare, pană îi va veni ceasul să o mărite cu un bărbat după pofta inimii lui.</p>
<p>Grijile părintești erau într-un cuvânt cele care îl țineau mai de aproape, așa că și noaptea se gândea ceasuri întregi, iar, une-ori și în vis îşi făcea fel de fel de planuri cum să o croiască și să o izbândească mai bine.</p>
<p>Într-o dimineață, să sculă cu o neliniște neobişnuită, dar ca să nu tulbure pe Rozalia, se silea să-și ascundă înfățișarea cam posomorâtă, care provenise din pricina unui vis urât ce avusese în acea noapte. I se păruse că el era spânzurat de un par în mijlocul târgului, că veneau ciorile și alte păsări răpitoare de ciupeau din el și că fiică-sa le arunca grăunțe la rădăcinile parului, parămi-se cu gândul ca păsările sa vină la grăunțe și să lase trupul tatălui ei. — Nu doar că Brut era din cei proști, care cred în prevestirile din visuri, dar starea lucrurilor în țară, întâmplările multora dintre ai lui, primejdiile ce-l apăsau zilnic, frica de urgia domnească, îl făceau și pe densul să cadă în ţeapa celor superstițioși, așa că Brut nu se putea opri să nu se mâhnească și să rămână mai toată dimineața posomorât și gânditor.</p>
<p>Către jumătatea zilei, el luă o carte și începu să citească, spre a-și goni tulburarea. Atunci veni și Rozalia la dânsul, fiind ceasul obişnuit când tatăl eî îl povestea din viețile învățatilor și când după asemenea povești trebuia să meargă să prânzească.</p>
<p>Fata se apropie de el și cu mirare văzu că nici nu ridică măcar capul să o vadă c-a venit, — el, care totdeauna o primea de la ușă cu zâmbetul pe buze și cu brațele deschise. Ba, veni tocmai lângă scaunul lui, îl privi un minut cufundat în citire și văzând că nu se întoarce spre dânsa, îl atinse pe umeri cu o mișcare veselă, dar în același timp de-o uimire copilărească.</p>
<p>— Bine, tată, nu mă vezi că am venit? Ce citești așa, de nici nu întorci măcar capul?....</p>
 <p>-A! Tu ești, Rozalio?, zise el tresărind. Nu te mira, citeam ceva foarte ademenitor.</p>
<p>Ba nu, tătucă; nu-mi vine să cred că e atât de ademenitor ceea ce citești. Te-am văzut eu de azi dimineaţă, că nu prea erai în ale tale; păreai prea îngrijorat, când te-am văzut întâi, acum ești și mai rece, — ești foarte, abătut; dacă am fost în stare să vin lângă tine și tu să nu mă vezi..... Ce-ai fi având?</p>
<p>Nimic, copila mea. N-am nimic.... ți se pare ție sunt mai mulțumit ca întotdeauna, căci te văd sănătoasă și veselă.....</p>
<p>— Așa e, — dar eu tot cred că-mi ascunzi ceva.... Nu cumva ai primit iar vreo veste că au ucis de la domnie pe vreunul din prietenii tăi, că s-a prădat averea vre-unuia dintre ei?</p>
<p>— Nu e nimic din toate astea, răspunse Brut, căutând să ia un aer vesel.</p>
<p>— Să dea Dumnezeu, tătucă, fiindcă, vezi, eu m-am speriat de câte aud. Nu e zi în care să nu se întâmple câte ceva; de aia au fugit toți boerii cei buni și cu dragoste de țară; ce bine au făcut, cu toate astea; au scăpat cu zile. zicea mai deunăzi, căpitanul Mircea, că boerii fac rău de părăsesc țara, și că ar trebui să rămână să apere și pe cei slabi de securea călăului de domnitor. Dar eu am fost de altă părere, înțeleg să moară moldoveanul pe câmpul de bătaie apărându-și moșia și cinstea împotriva păgânilor sau ale dușmanilor de alt soi; dar să stea la o moarte sigură, când nu e nici o nădejde de scăpare, când fiecare vede chiar în fratele său, în fiul său, un vânzător și un slugoi al tronului, — asta nu înțeleg eu dragoste de țară, ci lipsă desăvârșită de judecată. Dimpotrivă, mai bine să fugă cineva departe, ca de-acolo să-și întindă aripile apărătoare către cei rămaşi; decât să stea pe loc să se expună morții, fără să poată ajute cu nimic.Zău, tătucă, ce bine ar fi să plecăm și noi de aici. Poate într-o țară străină ar fi mai bine ca într-a strămoșilor noștri.</p>
<p>— Așa crezi tu, copilă? dar nu e ușor pentru oricine să se despartă de bunurile lui și de viața cu care s-a obişinuit de mic copil. Poate chiar că aș face-o, dacă și la capul meu ar atârna sabia cumplitului Aron; dar nu știu prin ce minune, până acum, nu prea m-a băgat în seamă, nu prea m-a țintit cu ochii lui pătrunzători și prădalnici.</p>
<p>— Nu e vremea pierdută; ar putea să te pună într-o şi pe tine la catastiful celor destinați morții și jefuirii. De ce să nu-ți iei seama mai dinainte și să te asiguri din vreme împotriva cine știe cărei primejdii? .</p>
<p>— Vorbele tale, scumpă copilă, îmi par inspirate ca de-un duh sfânt. Mai că te-aș asculta, dacă n-aș avea alte temeri, și poate că m-aș hotărî să plec din țară, dacă n-aș zice și eu ca căpitanul Mircea, că adecă nu e vrednic să-ți părăseşti țara, tocmai când ea are nevoie de sprijinul tău și de curajul ce nu trebuie sa lipsească nici unui moldovean. Înțelegi, că dacă am pleca și noi câți am mai rămas, ce s-ar face sărmanul popor, care tot mai găsește la noi o bucățică de pâine și o vorbă bună, care să-l întărească și să-l facă să nădăjduiască la un viitor mai bun. Nu, Rozalio, dmenii ca mine nu pot să facă asemenea fapte și ine mir că tu care ești sânge din sângele meu, care al învățat dela mine să judeci drept și serios, să ai asemenea păreri.</p>
<p>— Vasăzică, tot căpitanul Mircea are dreptate ?</p>
<p>— Se înțelege că are dreptate. Tocmai de asta eu îl socotesc între oștenii de frunte și patrioţi, tocmai de aceea îl iubesc ca pe un fratele meu, deși este mult mai tânăr ca mine, dar care într-o zi mi-ar putea deveni ca și un fiu, dacă ar da cel de sus să se facă lucrurile așa cum doresc.</p>
<p>— Cum adică? Nu înțeleg ce vrei să spui.</p>
<p>— Vei înțelege la timp; acum să lăsăm astea, se apropie vremea prânzului, să mergem în sala de mâncare....... Dar aud pe cineva....... Cine-o fi oare?.. ..</p>
<p>— Negreșit, o fi căpitanul Mircea... adaugă Rozalia, puțin mișcată.</p>
<p>— Nu. — Nu e el, zise Brut. Aud niște pași grei și neobişnuiți.</p>
<p>În acel minut apăru în ușă Armașul Oprea, mâna dreaptă a lui Aron Vodă, prin îndemnul și mijlocul căruia să făceau toate răutățile în Țara moldovenească.</p>
<p>— Ce va fi căutat la mine vipera asta?— se întrebă în sine Brut.... Dar cu toate că nu putea să-l vadă, de urât ce-i era, totuși se sculă după scaun și-l primi cu o curtenire prefăcută.</p>
<p>— Vești bune de la domnie, logofete Brut, strigă Oprea, întinzându-i mâna și privind cu coada ochiului pe Rozalia, care se retrăsese în lături, gata fiind să plece din odaie, dacă Armașul Oprea n-ar fi făcut-o să rămână prin cuvintele ce îndreptă tatălui el, privitoare la dânsa:</p>
<p>— Ți-a crescut Jupânița... frumoasă s-a mai făcut.... să-ți trăiască.... cinstit socrul.... să-i jucăm la nuntă....</p>
<p>Și altele multe care îl măguliră pe tatăl ei întrucâtva, deși el vedea că toate acele cuvinte sunt ca ieșite din gura unei vulpi din poveste.</p>
<p>— Domnul fie într-ajutor, respunse Brut cam silit. Dar care sunt acele vești bune de la domnie ?</p>
<p>— Vodă a hotarât o vânătoare pentru mâine dimineață. Ești poftit și Domnia ta împreună cu toți boierii. Vom pleca dis de dimineață, de la curte, unde ne vom aduna cu toții.</p>
<p>Rozalia privi drept în ochii tatălui său; dar la un semn al lui, tânăra fată își plecă capul și ieși, lăsându-i singuri pe Brut și pe Armașul Oprea.</p>
<p>— N-a făcut rău Vodă ca și-a adus aminte și de mine; Îi mulțumesc din toată inima; dar a-și fi dorit să mă ierte de astădată. Nu sunt deloc gata de asta; ș-apoi nu mă simț tocmai sănătos; bătrânețile au început să mă înconvoaie, și nu mai sunt tânăr ca odinioară, când, goneam căprioarele și vulpile ca un copoi.</p>
<p>— Nu face nimic; vei remâne mai în urmă,; numai, caută să mergi, căci știi că Vodă, pe cât e de bun, pe atât e de rău, câud îl atinge cineva. Închipuiește-ţi, ce ar zice, aflând că un supus al lui l-a nesocotit.</p>
<p>— Așa e, armașe știu foarte bine firea lui Aron și tocmai pentru asta m-apucă gândurile; dar, la urma urmei, n-am ce face, trebuie să merg. Dis de dimineață voi fi împreună cu boerii ceilalți, la curte.</p>
<p>— VezI, așa, zise Oprea surizând de mulţumire. Acum că ne-am înțeles, să lăsăm astea, cum o duci cu sănătatea, cu văduvia?</p>
<p>— Cu sănătatea, armașe, cum îți spusei nu prea mă bucur; vine o vârstă când ți se încovoaie și trupul și sufletul. Zadarnic te mai trudești, zadarnic te mai mângâi, aducându-ți aminte din alte vremuri, din tinerețe sau din fericire; când focul se stinge îl poți reaprinde; dar când tinerețea se duce, n-o mai poți rechema.</p>
<p>— Ce să zici! — asta e și părerea mea. Dar omul nu trebue să se lase prea mult sub   sarcina nevoilor; și apoi, când trăiești așa de singur, ca un pustnic, firește că nu mai vezi nimic, nu te mai întâlnești cu nimeni, așa că singurătatea te moleșește, te dezgustă, ți separe că toată lumea e la fel și-ți urăști viața și-ți disprețuieşti ființa. Dacă te-ai fi însurat a doua oară, poate că n-ai fi fost tot așa.</p>
<p>— Despre însurătoare, nici că m-am gândit vreodată. Dacă n-am avut parte de întâia, căsătorie, nu mi-a mai venit să o încerc pe-a doua.</p>
<p>— Da! Dar știi ce se zice despre D-ta?...</p>
<p>— Ce?</p>
<p>— Că trăiești eu Lifta, dădaca copilei domniei tale; că din pricina asta te-ai închis în casă ca un muieratic, de nu voiai să mai auzi de nimeni, să mai vezi pe nimeni.</p>
<p>— Ciudat! răspunse Brut, fără cea mai mică îngrijire; m-așl fi așteptat la orice, numai la asta nu. Cum se poate să fiu eu așa de căutat încât să mă cobor pănă la o biată femeie, care nu numai că nu e de teapa mea, dar e și prea bătrână, pentru a-mi fi trecut cel puțin odată prin minte a mă agăța de ea. Dar, ce să-i faci? așa e lumea, de când e ea..... Nu eu o voi îndrepta. Domnia ta însă, armașe, Domnia ta, cu ce scop mi-ai spus asta? Unde ai vrut să bați?</p>
<p>— Eu?.... N-am făcut decât să-ți repet ceea ce se vorbește de mulți, care încuonjoară tronul. Întrucât mă privește, — chiar așa dacă ar fi, nu m-așl mira de fel..... eu nu găsesc nici o deosebire între o domniță și o slujnică de-a ei. Toate sunt femei.... Cât despre vârstă, să știe, că găina bătrână face zeama mai bună.... Deci, de te-ai supăra sau nu, eu îți spun fățiș că unde nu e foc fum nu iese. Deci, trebuie să fie ceva de vorbește lumea.</p>
<p>— Armașe Opreo, urmă Brut cu un fel de supărare ascunsă, dacă nu a-și ști că ești glumeț din fire mai că ți-aș răspunde cum se cuvine. Dar știu că-ți place să-ți treci vremea cu ce ți se întâmplă și că, neavând altceva de răfuit cu mine, ai găsit să mă iei peste picior.... Îți spun însă că nu mă supăr, fiindcă știu cine ești. Prin urmare, ca să nu-ți fie vorba de pomană, să ne întoarcem de unde am plecat.</p>
<p>Voi veni mâine la vânătoare și pace bună, și asta o fac pentru că nu vreau să-i dau prilejul lui Vodă să zica cum că boierii sunt cei carenu îl plac. Ştiu chiar că a-i fi în stare să i-o spui; dar nu este firesc: ce mi-e în inimă mi-e și pe buze. Un singur suflet am. Nici nu l-am cerut nimănui, nici nu ştiu să-l am pentru vecinicie. Deci dacă mai ai de dus vestea cea mai bună și pe la alți boieri, grăbește-te, căci și eu mă grăbesc să-mi pui lucrurile la cale. Când cineva pleacă să se lupte cu fiarele, se poate aștepta la multe. Așadar, să ne vedem cu bine!</p>
<p>Armașul Oprea înghiți în sec ultimele cuvinte ale lui Brut; dar, prefăcându-se că nu bagă în seamă, râse printre dinți, se sculă, luă rămas bun de la dânsul și plecă; numai că Brut primise să meargă la vânătoare.</p>
<p>Brut, rămânând singur, se gândi și-i păru rău în urmă că a făgăduit; dar cugetă că nici nu ar fi putut să facă altfel, deoarece ar fi stârnit mânia lui Aron, care nu aștepta poate decât prilejul ca să înceapă cine știe ce răutăți împotriva lui.</p>
<p>Tocmai când cugeta astfel, intră Rozalia din nou, ca să-l întrebe ce vorbise cu armanașul Oprea.</p>
<p>— Omul ăsta, zise Brut, este o netrebnică-unealtă a lui Aron; își necinstește rangul ce-l poartă și e o rușine pentru neamul boieresc. Cu toate astea, fiindcă e puternic, fiindcă poate să taie și să spânzure, n-ai ce-i face; trebuie să-l primești în casă și să-l asculți cum te înjură.. Trebuie, negreșit, să merg mâine la vânătoare; altfel aş fi în primejdie să-mi pierd liniștea și chiar viața pentru viitor.</p>
<p>— Eu a-şi fi dorit tătucă, să stai mai bine acasă. Ce i-a cășunat lui Vodă să te poftească tocmai pe tine la vânătoare. Sunt destui boieri care să-l însoțească. Și cu tine și fără tine tot una face. Ș-apoi, omul ăsta nu mi se pare curat; presimt eu că plăsmuiește el ceva.</p>
<p>— Despre asta, nu mă tem. Plăsmuirile lui sunt mai pe jos de tăria mea. Aş ști să-mi apăr și cinstea și viața împotriva celui mai crâncen dușman.....</p>
<p>— Bine, tătucă, urmă Rozalia; știu că femeile se tem de cel mai mic lucru; dar, dacă te-ai hotărât să pleci, eu n-am ce mai zice. Eu însă cu cine voi rămâne acasă? În alte vremuri, pe când eram copil, era altceva; dar acum sunt și eu fată mare și pot judeca greutatea de-a rămânea singură, fie chiar și pentru o zi</p>
<p>— Vei rămâne cu Litfa ca întotdeauna. Ea te-a crescut ca și mamă-ta. Va face să-ți treacă de urât până voi veni eu.</p>
<p>— Te ascult, tătucă; și ca să-mi treacă vremea mă voi gândi mereu la tine pănă ce te vei întoarce.</p>
<p>— Ba să nu te gândești, fiindcă tocmai asta va face să-ți pară ziua mai lungă. Nu te gândi la nimic, ori mai bine, lucrează și citește: cu nimic nu-ți trece vremea mai repede.</p>
<p>— Bine. Așa voi face.</p>
<p>A doua zi de dimineață Brut plecă, însoțit și de doi slujitori ai săi din cei mai credincioși. Rozalia rămase cu Litfa. La început era foarte îngrijorată.... Dar, în spre amiază, după ce Litfa îi spuse multe și mărunte, îi mai trecu de urât, așa că petrecu ziua, jumătate mai ușor decât se putea aștepta, la plecarea tatălui el.</p>
<p>Litfa era o bătrână foarte isteață, așa de isteaţă că în casa stăpânului său ea trecea de foarte credincioasă, deși era o vulpe și jumătate. Nu-și iubea stăpânul decât pentru că avea la dânsul tot ce-i trebuia, pentru că o încărcase cu toate bunătățile, așa că oriunde s-ar fi dus aiurea, nu putea să mai găsească ca la el.</p>
<p>Litfa fusese adusă în casă încă de tânără, de către soția lui Brut, jupâneasa Despinca, și lingușitoare cum era știuse să-i câștige inima și să facă dintr-însa sprijinitoarea cea mai puternică.</p>
<p>După moartea ei, Litfa rămăsese în casă ca cea mai de aproape și se îngrijea de toate, ca și cum ar fi fost muma copilei și orânduitoarea gospodăriei întregi.</p>
<p>Cu toate bătrânețile la care ajunsese, tot îi mai ardea de sbeg, căci uneori se juca cu Rozalia, ca și cum ar fi fost de vârsta ei, și copilei încă-i plăcea s-o vadă astfel, deoarece cum rămăsese orfană de mamă, nu se știe ce-ar fi făcut dacă nu era și bătrâna Litfa, care să-i încânte copilăria și mai apoi tinereța.</p>
<p>În lipsa tatălui său, Rozalia lucra mai toată vremea. După masă chemă pe Litfa mai aproape de ea și o rugă să-i spună o poveste, ca una ce știa multe dintr-ale lumii și din pățaniile ei.</p>
<p>Bătrâna, care nu să aștepta să fie rugată, își luă ciorapul, să așeză jos pe-o scoarță, țesută de ea însăși și cu glasul ei pițigăiat începu o istorie pe care spunea ea, i-o povestise bunică-sa, pe când era încă fată la tată-său acasă.</p>
<p>Povestirea ei însă era atât de tristă, atât de plină cu spaime, cu omoruri și alte grozăvenii, încât biata fată, nu numai că nu se înveseli ascultând-o, dar căzu într-o temere de nedescris.</p>
<p>La cel mai mic zgomot tresărea și parcă vedea înaintea ochilor toate întâmplările urâte cu care Litfa presărase povestea sa.</p>
<p>Dar ce ai? de ce tremuri așa? o întrebă bătrâna, văzând că îi făcuse rău de-i spusese lucruri cu care ea nu era obişinuită.</p>
<p>— Ce să am? Mi-e frică, mamă Litfo; nu știu de ce, povestea d-tale m-a făcut să mă gândesc la tătuca.... Oh! Doamne! de s-ar întoarce sănătos cât mai curând, că uite simt parcă ceva în sufletul meu..... o greutate care mă apasă; o mâhnire cum n-am mai pomenit în viața mea. Ce să fie asta, Lifto?....</p>
<p>— Nu e nimica, puișorule, răspunse Litfa; nu-ți voi mai spune asemenea, istorii și pace. Ș-apoi, Domnia ta singură mi-ai cerut. Cât pentru tată-tău, stăpânul meu, nu duce nici o grijă. Eu cred că poate se va întoarce mai devreme.</p>
<p>— Eu nu cred, după câte știi. Ș-apoi nici n-are când să vină.... Știi că nu e singur și nu e după voia lui. Uită-te de aproape să sfințească soarele; când mă gândesc că o să înoptăm singure, parcă mă cuprind fiori.</p>
<p>— Nu-ți fie frică, draga mea; doar nu suntem singuri în curte. Ațâția slujitori or fi ei buni cel puțin să ne apere de rău-făcători.</p>
<p>— Bine zici; nu!.... Nu-mi mai fac eu singură spaimă. Dacă tata nu va veni, ne vom culca și vom dormi; nu e așa? Dar nu; el trebuie să vină.</p>
<p>— Negreșit, respunse Litfa, care în acel minut începuse a se gândi la altceva, căci scoase acest cuvânt cu un fel de silnicie.</p>
<p>După puţin timp, Litfa ieși din casă, iar Rozalia își luă o carte ca să citească. Întoarse o foaie, două, trei; dar prinse de veste că nu înțelesese nimic din ce citise. Ciudat! cugetă ea. Asta nu mi s-a întâmplat niciodată. „Mintea ei zbura atunci către nişte gânduri tăinuite. Își aduse aminte, fără să vrea, de căpitanul Mircea, cu care copilărise și care rămăsese unul din cei mai buni prieteni ai tatălui său, deși era încă tânăr. Mircea, la vârsta lui, judeca ca un om matur și pe lângă alte calități pe care le avea, știa să se introducă și în inima celor ce-1 înconjurau. Așa, de pildă, Brut îl iubea foarte mult; îl privea ca și pe un copil de-al său; ceea ce l-ar fi îndemnat poate să-l ia într-o zi de ginere; ideea aceasta trecuse de multe ori prin capul lui Brut. Aștepta se vede însă ca fata să mai crească și să vină împrejurările astfel, ca să poată hotărî această legătură, ce din toate punctele de vedere, lui i s-ar fi părut foarte nemeritată.</p>
<p>Amândoi tinerii, copilărind împreună, prinseseră multă dragoste unul de altul, căci când nu se vedeau două,trei zile, se doriră și chiar Rozalia îl mustra pe Mircea, dacă se întâmpla s-o uite în mersul vreo unei săptămâni. Mircea nu venise de vreo 3 zile pe acasă pe la el, și nici nu știa de plecarea lui Brut. Rozalia de asemenea îi părea rău că n-avea cum să-l însciințeze, căci, fără îndoială, i-ar fi prins mult bine să stea de vorbă cu el, să-și treacă timpul pănă la venirea tatălui său.</p>
<p>Dumnezeu însă poartă de grija celor buni și nevinovati. Tocmai când Rozalia se gândea mai cu dor la Mircea, el intră în odaia unde citea dânsa, și veni repede să-i sărute mâna. Ea se sculă cu bucurie și-l mustră cu degetul ca un copil, că nu venise trei zile de-a rândul.</p>
<p>— Nu mă mustra, Rozalio, zise Mircea; când îți voi spune de ce n-am venit, o să mă ierți. De trei zile sunt pe urmele unei taine, care leagă de dânsa nu numai odihna și fericirea mea, dar poate chiar și viața mea.</p>
<p>— Ce spui tu? mă înspăimânți.... întrebă Rozalia ca lovită de vorbele lui.</p>
<p>— Nu te teme. Acum că știu cum merg lucrurile, nu mă mai îngrijesc mult. Voi putea să mă feresc de cursele dușmanului.</p>
<p>— Ce curse? Care dușman? spune mai repede, căci nu pot să aștept!....</p>
<p>— Acultă și vei vedea.... Acum trei zile am aflat de la căpitanul Stroe, îl cunoști, fratele meu de cruce, că fiind în ziua aceea la Curte, ar fi auzit din întâmplare pe armașul Oprea vorbind cu Aron-Vodă despre tine, că armașul Oprea te-ar fi lăudat că ești cea mai frumoasă fată din Moldova, că Aron-Vodă ar fi arătat dorința să te cunoască mai de aproape, că armașul Oprea i-ar fi răspuns că nu e așa de ușor din pricina faptului că tatăl tău ducând o viață retrasă nu va avea cum să te întâlnească și că în fine Vodă ar fi zis armașului: „Lasă, vom vorbi mai târziu despre asta.“</p>
<p>— Atât e tot?</p>
<p>— Asta n-ar fi nimic. Căpitanul Stroe, care știe dragostea noastră, a vrut să afle mai de aproape ce sfârșit va avea acea convorbire între Aron și umilitul său sfetnic. Atunci, a pândit când era aproape să rămână Vodă singur cu armașul, și pe când toți cei din sală au ieșit, el se ascunse după o perdea mare, de unde putea să audă tot ce se vorbea. Aron Vodă, zice el, ar fi poruncit urmașului Oprea, ca să facă toate putincioasele ca fata lui Brut să fie a lui, să i-o aducă cum va ști la palat într-o noapte, căci de nu, îi va ridica rangul și îi va confisca averile. Ştii bine cât e de strașnic și de desfrânat acest Aron-Vodă. Poftele la el se aprind într-un minut și nu trebuie să treacă multă vreme, pănă să i se îndeplinească, căci amar robului căruia i-a fost dată o poruncă și nu a fost ascultată. Tot atunci armașul Oprea ar fi spus domnului seu că sunt destule pie-deci care™ pot opri în săvârșirea planului său; căci afară de tatăl fetei mai este și căpitanul Mircea, ibovnicul ei, după cât se zice, care ar fi în stare să-și dea chiar viața pentru dânsa. Totuși Aron-Vodă ar fi poruncit armașului să se scape de acest îndrăzneț și să nu cruțe nimic, pentru îndeplinirea poruncii sale.</p>
<p>— Vezi dar, dragă Rozalio, urmă Mircea, că această veste nu a fost așa de înveselitoare încât să nu iau nici o măsură pentru înlăturarea primejdiei în care me găseam eu și mai ales tu care nu știai nimic. Am făcut tot să înlătur prima lovire din care eram amenințat; se hotarâse să mă trimită în țara Leșească pentru niște presupuse treburi ale domniei și dacă nu știam să mă prefac bolnav, ca să se poată amâna acea hotărâre, acum aș fi fost poate departe de tine. N-am voit sa spun nimic tatălui tău căci uite cum e ar fi dat poate naștere la împrejurări și mai dureroase.</p>
<p>Caută-l însă să îi spun totul, căci, din ce știu, poate chiar viața lui să fie în primejdie. Unde este? Vreau să-i vorbesc!</p>
<p>— Tata a plecat de azi de dimineață la vânătoare cu Vodă și cu ai curții.</p>
<p>— Ce? a plecat?.... Cu Vodă? Ah! mișeii! L-au înșelat!</p>
<p>— Ce fel? Strigă Rozalia înspăimântată; tu presupui.....</p>
<p>— Nu presupun; sunt mai mult decât sigur că milele îi sunt numărate, că poate nici nu se va mai întoarce la căminul său.</p>
<p>— O Doamne! exclamă nenorocita copilă abia putându-și ține plânsul care îi sfâșia inima. Vor să-l ucidă! pote l-au și ucis chiar! Și eu, neprevăzătoare ce-am fost, l-am lăsat să plece. Dar nu! tu Mircea, nu vei suferi una ca asta; pleacă, aleargă, mergi de-i întâlnește, în codrii, în munți unde vor fi, și dacă nu va fi căzut încă în cursa dușmanilor, spune-i să se ferească, să fugă, să scape de uneltirile lor mârșave!</p>
<p>— E prea târziu! ziua a trecut mai mult de jumătate și ei cine știe pe unde sunt. Dacă aș alerga ca vântul tot nu i-aș putea ajunge. Cu toate astea să încerc; să-mi fac datoria; îmi voi expune viața numai să o scap pe a lui dacă este încă vreme. Tu ai curaj; chiamă pe Litfa să stea aici cu tine; dă poruncă la toți slujitorii curții să închidă porțile, să nu lase pe nimeni cu nici un preț sa intre. Dacă voi avea destul timp, mă voiu întoarce chiar astă seară.</p>
<p>— Nu știu ce să fac, zise Rozalia cu spaima pe față; mi-e teamă de chiar umbra mea; mi-e frică să rămân singură; cu toate astea du-te,trebuie să te duci. Litfa! Litfa! strigă ea deschizând ușa odăii și chemându-şi dădaca din toate puterile.</p>
<p>Litfa apăru, și mirată de spaima ce o cuprinsese pe stăpână-sa, nu știu ce să-și închipuie. Privirea ei se îndrepta când la Rozalia, când la Mircea, cu toate că nici unul, nici altul nu-i dădea deslușirea dorită. Deodată, Rozalia alergând în brațele ei, abia putu să-i spună cu suspinuri înăbușite: „Litfo, viața tatei este în primejdie!“</p>
<p>- Ce este? Ce s-a întâmplat? întrebă Litfa pe căpitanul Mircea care rămăsese nemișcat, neștiind ce să facă să vină în ajutorul desnădăjduitei copile.</p>
<p>— Ai grijă de dânsa, zise în sfârșit căpitanul Mircea; ea îți va spune totul; eu alerg cât mai este încă vreme. Să știu că răscol țara întreagă și tot nu voi lăsa să se înfăptuiască o asemenea nelegiuire.</p>
<p>Și până a nu sfârși aceste cuvinte, Mircea trecuse pragul ușii spre a merge cât mai în grabă la dânsul acasă, de unde avea să pornească în goana celui mai bun dintre caii săi, până în locurile unde știa că Vodă obișnuia să facă vânătoare. Pe drum se gândi la ce ar fi putut să răspundă în cazul când Vodă ar fi întrebat ce caută acolo. Dar cugetă că va iscodi un răspuns nimerit și că pentru orice întâmplare va ști să înlăture un răspuns. Cu această idee, Mircea plecă cu nerăbdarea cea mai grozavă.</p>
<p>Rozalia, deșteptată în brațele Litfei, îi spuse tot ce auzise de la Mircea; iar aceasta o încredință că de multe ori temerile oamenilor sunt mai mari decât primejdiile ce li s-ar putea întâmpla; că nu-și poate închipui că un domn ca Aron să aibă asemenea pofte blestemate care să-l îndemne să răpescă copilele de la sânul părinților lor, și că chiar așa de-ar fi, n-ar fi avut nevoie să pună în primejdie viața unui tată pentru ca să o poată însuși pe fiica sa, că, de sigur, căpitanul Mircea pusese prea multă încredere în destăinuirea prietenului său și că era cu putință chiar ca acesta să-l fi amăgit, spunându-i primejdii mai mari decât erau cu adevărat. În fine, Litfa își dădu toată silința să gonească gândurile rele ale Rozaliei și căuta să o liniștească. Dar în zadar: Mircea nu era nici un copil deșuchiat, nici un bătrân căruia i-ar fi pierit mințile; era un bărbat în toată vigoarea tinereții! Și nu el și-ar fi făcut închipuiri nebune; avea o inimă nobilă și curată, și nu el și-ar fi ales prieteni care să-l înșele într-o zi și să râdă de el. Deci vorbele Litfei nu o scoaseră de loc pe Rozalia din temerea ei, ci dimpotrivă o cufundară și mai mult în cugetări negre; căci pe dată tânăra fată își închipui că poate chiar Litfa să fie o uneltă a dușmanilor săi, cu care s-ar fi învoit să o dea în mâinile lor. Această idee o făcu să se cutremure din cap pănă în picioare, să prindă un fel de presupunere asupra Litfei, și să-i spună:</p>
<p>— Nu, Litfo; nimic, nimic din ceea ce susții nu este adevărat. Aron Vodă a făcut atâtea cruzimi că asta ar fi nimic pe lângă celelalte. Acest domn e crud și netrebnic ca un sălbatic, căci altfel nu i-ar fi venit în minte să poftescă la nenorocirea unei fete orfane, care ar muri de frică numai la atingerea lui. Nu știu ce te face să-i ții atâta parte, unui șarpe care a supt sângele și averea unui popor întreg. Dacă n-aș știi că te-a ocrotit maica mea, dacă nu te-aș cunoște de când eram copilă și dacă nu mi-aș închipui că ești prea mult datoare neamului nostru ca să vrei să-mi faci vreun rău, mai că aș zice că te-ai unit cu voitorii mei de rău, ca să mă dai în mâinile lor.</p>
<p>— Vai de mine, Rozalio, puiule, cum îți vine în gând o astfel de năpastă? Se poate?... Eu care te-am ținut la sânul meu, care te-am crescut ca pe un copil de-al meu, care în sfârșit te-am iubit și te iubesc ca ochii din cap, să-ți fac un astfel de rău. Haide, nu te mai teme; nu ți se va întempla nimic cât voi fi eu pe lângă tine. Doar nu degeaba am îmbătrânit eu și am trecut prin atâtea răsmerițe. Doar voi ști să mă apăr împreună cu toți ai mei împotriva oricărei primejdii. Deci, fii pe pace. Ai făcut bine că mi-ai spus. Voi afla de aproape cele ce se petrec și vei vedea cum știu eu să-i joc pe degete pe cei care uneltesc împotriva celei mai drăgălașe din copilițe. Uite, chiar acum mă voi duce să iscodesc, cum și ce fel, să dau pe urma tuturor tainelor.</p>
<p>— Unde vrei să te duci, cum și de la cine poți să afli ceea ce-ți trebuie? Nu, nu te duce, Litfo. Rămâi aici, căci mi-e frică de mor.</p>
<p>— N-ai nici o teamă. Rămâi. Vin numaidecât.</p>
<p>Și fără a asculta la rugămintele Rozaliei, Litfa ieși repede spre a se duce.. . Unde?. . . Numai ea știa. Tânăra fată rămase singură; un cutremur o cuprinse din nou și toate spaimele trecură prin închipuirea ei. I se părea că cel mai mic zgomot ce se producea afară, era un semn că va intra cineva să o răpească; i se părea că se învârte casa cu dânsa; începu să plângă cu hohot și să suspine cu cele mai triste sfâșieri ale sufletului; dar, în zadar. Nu era nimeni care s-o audă. Pereții erau muți; Litfa plecase de mult, și nu mai era alt mijloc decât să alerge la slujitorii din curte, să le spună tot și să ceară ajutorul lor, — căci în al Litfei nu mai nădăjduia.</p>
<p>Când voi însă să alerge pe ușă afară, auzi un sunet de pași repezi, ce se apropiau de odaia în care se afla. Sângele îi stătu în vine și o groază o cuprinse din cap până în picioare. N-avu timp să se întrebe cine era și ce putea să caute la dânsa la acea oră, căci mintea i se întunecase cu totul. Ușa se deschise și armașul Oprea intră cu o înfățișare foarte blândă și se apropia de copila aprope leșinată, căzută pe o sofa. La vederea lui, Rozalia s-a dat înapoi cu spaimă și privirile i se ațintiră asupra noului venit, ca și cum ar fi pândit minutul în care ar fi apucat-o, ca să se poată apăra împotriva lui, cu furia unei tigroaice, sfâșiindu-l cu unghiile înainte de a o putea atinge.</p>
<p>— Nu te speria, jupâniță; ce fel! Nu mă cunoști? Sunt Oprea, armașul. N-am venit să-ți fac nici un rău.</p>
<p>— Minți, vânzătorule! strigă copila înverșunată. Știu tot, știu tot ce ați plănuit! Unde este tata? Spune-mi sau strig numaidecât de m-aude toată curtea și nu vei ieși de aici cu zilele senine!</p>
<p>— Încă o dată îți spun că n-am venit să-ți fac nici un rău. Dimpotrivă, îți aduc o veste de la tatăl tău, că nu se va întoarce în astă seară, și, ca să nu te îngrijorezi de dânsul, m-a însărcinat pe mine să vin însumi să-ți spun.</p>
<p>— Dar tu, tu pentru ce te-ai întors?</p>
<p>— Eu, jupâniță, a trebuit să mă întorc pentru afaceri ale Domniei; mâine voi pleca din nou dis-de-dimineață și spre seară, vrând Dumnezeu, ne vom întoarce cu toții buni sănătoși.</p>
<p>— Nu! Nu te cred! Ești un viclean, un mișel, un ticălos! Ți-ai vândut conștiința și acum vrei să vinzi și cinstea unei copile nevinovate, după ce desigur l-ai ucis pe tatăl său!</p>
<p>— Cum?</p>
<p>— Te faci că nu înțelegi? Cum? Cum l-ai ucis pe tata? Tot cum ai ucis atâția alți boieri iubitori de țară, care puneau frâu nelegiuirilor tale!</p>
<p>— Dar aiurezi sărmană copilă! Eu veneam să-ți aduc o veste pe care nu voiam să o las în sarcina altuia, și în loc să-mi mulțumești, mă faci ucigaș, ca și cum oamenii s-ar ucide așa în drum, ca puii de găină.</p>
<p>— Da, da! Tocmai așa îl ucideți voi, aceștia care-l înconjurați pe cumplitul Aron-Vodă.</p>
<p>— Dar ia seama la ceea ce spui, zise armașul ridicând glasul și luând o înfățișare amenințătore. Injuriezi pe Domn și dacă n-ai fi cine ești, nu știu cum ai plăti această cutezare nesăbuită. Te iert însă fiindcă ești un copil și fiindcă te-ai luat poate după minciunile unor netrebnici care au căutat să ațâțe temerea și sumeția ta pentru cine știe ce ținte vinovate. Cum și de unde să-ți vină ție în gând că eu aș putea să-l ucid pe tatăl tău? Și apoi, pentru ce? Te-ai gândit că nu mi-ar folosi la nimic moartea unui prieten, când știu că-n urma lui rămâne o copilă, care ar muri de durere că a pierdut pe tatăl său? Nu, dragă copilă; niciodată nu mi-ar fi trecut prin gând o asemenea nelegiuire. Haide, vino-ți în fire și lasă-mă să plec liniștit; n-aș putea să dorm toată noptea daca aș rămâne în ideea că ți-am lăsat cea mai mică bănuială.</p>
<p>Aceste cuvinte o puseră în mirare pe Rozalia și stătu ceva pe gânduri, ca și cum ar fi pus pe cântar mărturisirea armașului cu destăinuirsa căpitanului Mircea. Se putea oare ca acesta să o fi mințit? Dar nici el nu știa lucrurile prin sine însuși. Altul îi spusese și lui. Putea să-l fi înșelat prietenul său. Pe de altă parte, căpitanul Mircea o fi văzut lucrurile prin ochii amorezatului, care mai întotdeauna măresc adevărul.</p>
<p>— Nu știu ce să cred, zise atunci Rozalia armașului; mintea mi se tulbură și parcă am fost prada unui vis. Cu toate astea, unde este tatăl meu?... Pentru ce nu vine în astă seară?</p>
<p>— Pentru că au rămas cu toții la vânătoare, care s-a prelungit și pe ziua de mâine; dacă ar fi știut câtă grijă ți-a pricinuit, sigur se întorcea și astă seară. Iată, — aud pe cineva venind, poate va fi chiar el.</p>
<p>— O! Doamne! exclamă Rozalia, simțind că-i bate inima cu o putere de nedescris.</p>
<p>Dar ușa se deschise și Litfa intră, părând surprinsă că-l vede pe armașul Oprea cu jupânița Rozalia.</p>
<p>— Cine e femeia asta? întrebă Oprea.</p>
<p>— Este Litfa, doica mea; răspunse Rozalia.</p>
<p>— Cu atât mai bine, răspunse Oprea; nu te voi lăsa singură, plecând. Fii dar liniștită și mâine când va veni tatăl dumitale, voi lua mai întâi parte la bucuria ce-ți va face și apoi îl voi ruga să te pedepsescă de ocara ce mi-ai făcut de a me socoti drept un ucigaș de-al său.</p>
<p>— Fie! răspunse Rozalia. Dar eu tot nu sunt liniștită; am o presimțire că nu acesta va fi sfârșitul supărărilor mele.</p>
<p>— Vom vedea! urmă Oprea, aplecându-se cu un fel de respect glumeț și ieșind pe dindărătelea, până la ușă.</p>
<p>Litfa se uită țintă în ochii lui și nu putu pricepe nimic din ceea ce se petrecuse.</p>
<p>Ea se aștepta cu totul la altceva. Plănuise altfel cu armașul Oprea, și pentru ce acesta plecă, nu-și putea da cu socoteala.</p>
<p>Bătrâna Iudă devenise unealta mișeilor, și pentru o bună plată, făgăduise că va face tot să-i ajute pentru o bună reușită; căci netrebnicul Oprea, oricât de rău era, tot îi plăcea să facă răutățile pe ascuns, să nu întâmpine piedeci de pe undeva.</p>
<p>— Peste o oră, așteaptă-mă în odaia ta, șopti armașul la urechile Litfei, pe când ieșea pe ușă.</p>
<p>Litfa, cu urechile de vulpe, auzi până la un cuvânt, dar se prefăcu că n-aude și se îndreptă spre Rozalia, care rămăsese într-o nedumerire grozavă.</p>
<p>— Ce este, Rozalio? întrebă ea, după ce rămaseră numai amândouă. La ce-a venit armașul? Ce ți-a spus? De ce ești așa de tulburată?</p>
<p>— Mă mai întrebi? Parcă nu știi.... Nu ți-am spus odată ce am?.... Armașul a venit să-mi spună că tata nu se va întoarce în seara asta; dar eu tot nu cred; prea e de porunceală venirea lui; nu se pote ca tata să fii rămas de bună voie o noapte întregă afară din casa lui. Nu se poate să mă lase singură....</p>
<p>— Cu toate astea.....</p>
<p>— Ce cu toate astea?.... Când s-a mai întâmplat să lipsească ?...</p>
<p>— Ei bine, poate că asta va fi întâia și ultima dată.</p>
<p>— Ce vrei să zici?</p>
<p>— Vreau să zic că dacă va afla cât ai suferit în lipsa lui, nu te va mai lăsa altă dată să suferi.</p>
<p>— Așa e; dar eu mă gândesc la ceea ce mi se întâmplă acum; ce ne vom face până mâine de dimineață?!</p>
<p>— Nu e nimic; vom trece noaptea povestind și, mâine de dimineață, ne vom gândi cu ce să ne trecem și ziua întregă.</p>
<p>Astfel vorbiră amândouă multă vreme, Rozalia spunându-și mereu temerile, și Litfa căutând să i le înlăture prin felurite mijloace. Trecuse un ceas de la plecarea armașului și Litfa își aduse aminte că trebuia să se întâlndscă cu el. Se înnoptase bine, Rozaliei nu-i mai venea foamea, cu toate că nu mâncase nimic de la prânz.</p>
<p>— Mă duc să văd de cină, zise Litfa. O să te las puțin singură.</p>
<p>— Nu! Vin și eu cu tine, urmă Rozalia. Mi-e frică să rămân aici.</p>
<p>— Haide, nu fi copil; cine o să te mănânce?.... Nu e bine să ne arătăm temerea între slugi; ar putea râde de noi. Vin numaidecât.</p>
<p>Și Litfa ieși, lăsând-o pe Rozalia iarăși în prada gândurilor ei.</p>
<p>Litfa întârzie mai mult decât de obicei, și când se întoarse, Rozalia era aproape gata să iasă după dânsa ca să vadă de ce nu mai venea.</p>
<p>Bătrâna îi spuse o minciună, ca să-și scuze întârzierea și copila rămase mulțumită că o văzuse din nou lângă dânsa.</p>
<p>După cină, Litfa o chemă pe Rozalia mai aproape de dânsa și-i zise:</p>
<p>— Ascultă-mă, copilă; eu m-am gândit la ceva. Dacă ai încredere în mine și mă iubești, cel puțin ca pe doica ce ți-a dat să sugi din sânul său, îți voi arăta un mijloc prin care am putea să scăpăm de orice griji până la venirea stăpânului meu.</p>
<p>— Ce mijloc?</p>
<p>— Să vezi. Până mai adineaori îmi făceam și eu inimă bună; îmi ziceam că ești uu copil și de aceea îți faci fel de fel de gogorițe; îmi venea chiar să râd când te vedeam atât de fricoasă. Dar acum, de când am văzut aici pe armașul Oprea, încep și eu să bănuesc; ce, nu știu; dar parcă n-ar fi tocmai lucru curat.</p>
<p>— Taci, Litfo, tu mă înspăimânți din nou.</p>
<p>— Dimpotrivă, nu trebuie să te înspăimânți, ci să te bucuri, căci am găsit un bun plan, cu care putem scăpa de orice primejdie.</p>
<p>— Păi spune-l odată!</p>
<p>— Înțelegi bine că dacă se urzește ceva asupra ta, în noptea asta chiar trebue să se pună în lucrare. Eu nu zic că este adevărat, dar, Doamne ferește, se poate întempla. În curtea asta sunt destule slugi, am putea să le spunem tot, să le ținem deștepte pănă la ziuă, ca să ne apere. Dar știi, că cel ce vrea să facă rău, își pregătește totul din vreme. De unde știm că toți cei din curte nu vor fi cumpărați cu bani, ca să vadă tot și să nu se amestece în nimic? Într-un cuvânt, azi să nu te mai încrezi așa ușor în oricine.</p>
<p>Mai adineaori, prea îi vedeam mușuruind prin curte, ca și cum intrase ceva în mijlocul lor. Bucătarul chiar ieșise de vreo două-trei ori, și numai când m-a văzut că m-apropii de el, a fugit înăuntru. Sau că miros ceva și eu, sau că, ceea ce-mi vine să cred mai mult, e vreunul între dânșii care caută să-i atragă în cursă și pe ceilalți; în fine, văd că trebuie să ne temem.</p>
<p>— Ce crezi atunci că este de făcut?</p>
<p>— Eu m-am gândit la un mijloc foarte bun. Într-o uliță din marginea orașului locuiește o bătrână, mătușa bărbatului meu, pe care n-am văzut-o de mult, dar știu bine că trăiește și se află în căscioara pe care a moștenit-o de la părinți. Acolo ne-am putea ascunde foarte bine de orice primejdie. Nimănui nu i-ar da în gând să ne caute într-un locaș așa de înfundat. Înțelegi bine, că am pleca pe furiș de aici, fără să fim zărite de nimeni; am merge la bătrâna, căreia nu avem nevoie să-i spunem tot secretul; am sta acolo, până vom afla că s-a întors tatăl dumitale; și, dacă în noaptea asta ar căuta cineva să ne calce casa, nu va găsi decât zidurile mute, care nu vor ști să spună unde suntem. Ce zici, nu e așa că acest mijloc de scăpare e foarte nimerit?</p>
<p>— Așa mi s-ar părea și mie; dar dacă ne va urmări cineva în drum și ne vor surprinde acolo, fără nici un ajutor. Aici, cel puțin tot mai avem nădejdea să ne fie cineva credincios, dar acolo cine ne va apăra?</p>
<p>- Nu-ți fie teamă; nu te îngriji. Nimeni nu va presupune că ne-am gândit la o astfel de scapare. Eu cred ca ar fi bine să plecăm cât de curând, să ne vedem la un adăpost bun; căci cine știe, dacă nu cumva o fi adevărat că ți-se pregătește o cursă, apoi mișeii nu vor întârzia mult în noaptea asta.</p>
<p>— Bine, Litfo. Mă unesc cu ideia ta. Să plecăm, și cât mai curând. Vreau să scap de casa asta, în care îmi văd parcă pieirea. Haide, să plecăm! Să plecăm!</p>
<p>— Ascultă, îmbrăca-te cât se poate mai urât si coloșește-te la cap cu un șal mai vechi. Așa nimeni nu te va bănui cine ești. Vei trece drept o slujnică și eu drept o alta. Îmbracă-te deci, și fii gata; eu me duc să spionez pe-afară, să vedem cam pe unde și cum să ne furișăm.</p>
<p>După aceste cuvinte Litfa ieși. Rozalia, cu inimă mișcată, se grăbi să se îmbrace cu tot ce avea mai prost. Când Litfa se întoarse, gata și ea de drum, Rozalia o aștepta cu nerăbdare.</p>
<p>Atunci se strecurară amândouă prin mai multe uși ce răspândeau în partea de din dos a casei; coborâră o scăricică îngustă si întunecoăsă ce răspundea în grădina cu pometuri, pășiră ca doi făcători de rele, binișor, binișor, pe lângă zidul grădinei, ajunseră la o portiță ce răspundea în uliță, pe care găsind-o încuiată; Litfa o descuia prin ajutorul unei chei ce o scoase din buzunar, și-odată pe drum, o luară repede la picior, cotind mai multe strade una după alta, pana ce se văzură departe de casa. Din când în când să uitau înapoi, să vadă dacă nu cumva le urmărește cineva; dar ulițele erau așa de goale, încât nu să auzeau decât pașii lor, care sunau a sec sub mersul lor grăbit, și câinii care urlau sau lătrau din depărtare.</p>
<p>— De acum, am scăpat; zise Litfa după ce umblară mai mult de-o jumătate de ceas.</p>
<p>— Binecuvântat fie numele Domnului! zise Rozalia ostenită, dar bucuroasa și mulțumită că mergea la loc sigur.</p>
<p>In fine după un drum destul de lung, ajunseră pe ulița, în care locuia pretinsa mătușă a bărbatului Litfei.</p>
<p>— Baba Mușa, zicea ea, șade la capul acestei ulițe, într-o căsuță din fundul curții! În fată mai este o casă; e tot a Mușei,— dar o dă cu chirie. Cine va fi stând acolo acum nu știu; dar nu ne va vedea nimeni când vom intra, eu știu bine pe unde să intrăm, ca să trecem pe nesimțite; ș-apoi chiar de ne va mai zări cineva din curte, de unde să-și închipuiască cine suntem. O dată ajunse în casă, a nostră va fi scăparea și ciuda a dușmanilor.</p>
<p>Nu mai merseră mult, și ulița se înfundă într-o curticică îngustă, la stânga căreia era o căsuța cu două ferestre la față; iar în fundul căreia era un căsoi îngust și înalt, ca un coteț în care locuia baba Mușa. Intrară în curte, înaintară repede pe lângă zaplaz și ajunseră la ușa căsoiului, care era întredeschisă. Aici, se găsiră într-un fel de săliță întunecoasă, de-ți scoteai ochii. Litfa care o cunoștea, dibui cu mâinile într-o parte și într-alta, până ce dăduse de treptele unei scări drepte și vechi.</p>
<p>— Ia seamă, zise ea, aici e scara, o să ne suim; sus sunt odăile Mușei. Ea trebue să dormă acum; dar, nu face nimic, o vom deștepta. — Haide, ia-te după mine; ține-te de mâna mea și calcă binișor să nu aluneci după scară, căci treptele sunt cam roase și scara nu e înfundată.</p>
<p>Inima Rozaliei se făcuse cât un purice, și tremura ca varga. O nouă groază o cuprinse în locul celei dintâi; o nouă temere se deșteptă în sufletul ei. Dar nu mai avea ce face: trebuia să urmeze pe conducătorea sa până la sfîrșit. Se urcară binișor pe scară până aprope de ultima trăptă. Acolo Litfa împinse cu capul un capac al scării, care ridicându-se, lăsă să pătrundă până jos o lumină palidă de feștilă. Se urcară sus și ajunseră într-un fel de odaie cu cinci pereți, colțurosă și scundă la tavan ca un pod. Baba Mușa era culcată pe scânduri, peste o saltea de paie învelită cu o sarică albă, da murdară de te cuprindea scârba. Nu era nici o mobilă în acăstă odaie, afară de o ladă zugrăvită cu felurite chipuri, — pe care era un lighian de aramă, un ibric cu ciucur și o bucată de săpun prost. Feștila ardea într-o strachină pe jumătate cu seu, pusă într-un colț al odăii.</p>
<p>— Cine e? întrebă bătrâna Mușa, scoțând capul de sub sarică și tușind cu flegmă la scoaterea cuvintelor răgușite ce rostise.</p>
<p>— Noi suntem, mamă tușo, răspunse Litfa. Eu sunt, nevasta nepotu-teu Dumitrache, Dumnezeu să-l ierte. .</p>
<p>— Tu oi fi oare? Nu mă înșeli? Hai? Litfa Hai?... Mă, bre!... Da ce-i fi cătând la mine pe vremea asta?... Cu cine mai ești? Mai văd o brobodniță pe lângă tine! Cine e, hai ? Ce căutați la mine? eu tot n-am murit încă, ori ați venit să mă îngropați? He! he!... Eu mă țiu, nu glumă!</p>
<p>Și tot blogodorind astfel, baba ieși cu totul de sub sarică numai în cămașe cum era și în niște ciorapi de flanelă lungi până peste genunchi.</p>
<p>— De, — urmă din nou baba, — eu sunt cum mă vedeți, ca o babă bătrână; dar parcă tot nu-mî vine să cred ochilor; ia mai măriți feștila aia să vă văd mai bine. Va să zică, ești Litfa, Litfa lui Dumitrăchiță al meu, hai? . . . Aoleo!... Da ai îmbătrânit și tu ca și mine; mă bre! ce ți-i și cu omenirea asta. Cum trec anii. Dar asta cine e. N-am maî vezut-o. Tânără e ori bătrână?... Cine e, hai?...</p>
<p>— Dumneaei este o vecină a mea. E tânără; n-are nici tată nici mamă, îșî trece toată ziua cu mine; îmî dă ajutor la treburile boierului, când n-are ce face pe acasă. Astă seră, boierul, nu e acasă și am venit să te vedem. Nu te văzusem de mult și mă temeam că ei fi bolnavă; căci, de, așa sunt betrânețele; eu am început să le simt și încă bine.</p>
<p>— Bine ați venit sănătoase. Eu, urmă bătrâna, nu sunt nici bolnavă, nici capul nu mă doare; numai mă cam târăsc ca o omidă pe copacul vârstei. Imî târăsc zilele de azi până mâine. Ia ședeți, mă rog; dar aici n-aveți pe ce ședea, treceți în odaia cealaltă; luați și feștila, până mi-oi arunca scurteica pe mine.</p>
<p>Litfa nu așteptă multă vorbă; luă feștila și trecu în odaia de alături împreună cu Rozalia, care o urma ca o umbră, fără să știe nimic, fără să-șî mai dea semă de nimic. Mizeria casei în care intrase o înghețase cu totul și ar fi preferat să moară de cât să treacă o noapte în acel coteț.</p>
<p>Norocire ca odaia a doua era mai de Dumnezeu. Deși era mică de abia se puteau învârti doi oameni într-însa; dar era mai curată și avea câteva lucrusoare mai de omenie.</p>
<p>Lângă peretele din fund era un pat așternut cu scorțe și împrejmuit cu perne îmbrăcate ; împrejur erau vreo șase scaune de damasc vișiniu; iar pereții erau plini de icoane. O candelă de argint, nefrecat de cine știe câți ani, ardea d-asupra celei mai mari din icoane, așezată într-un colț al odăii. Pe jos era așternuta o rogojină, cât ținea toata odaia; iar pe deasupra ei, din distanță în distanță câte o fâșie de chilim cu țesături în formă de baclavale de diferite colori. In total odaia avea o înfățișare foarte ciudată. Ceea ce îi punea vârf, erau grindile de pe podină, vopsite cu cenușiu, și străpunse de cuie forte dese, de care atârnau tot felul de lucruri bizare, cum de pildă busuioc uscat, legături de cimbru, trăiscioare cu ardei, boia, trahana, iofca și altele multe trebuinciose gospodăriei.</p>
<p>Baba Mușa intră și ea în odaie, îmbrăcată în scurteică și-și pofti mosafirii să șâdă pe scaune ori pe pat, unde le venea mai bine. Litfa alese mai nimerit patul, căci era mai moale ș-apoi, bătrânețele, zicea ea, caută locușorul unde odihna e mai bună. Rozalia șezu lângă dânsa, dar tot fără să scotă nici un cuvânt.</p>
<p>— Fetica, au nu știe moldovenește?.... întrebă baba Mușa. Ce-o fi tăcând ore așa.</p>
<p>— Nu prea e vorbăreață, răspunse Litfa; și-apoi pană s-o obișnui cu locul. Ai atâtea icoane prin pereți că trebuie mai întâi să se uite pe la toate și-apoi să vorbească.</p>
<p>Și dura-vura ambele bătrâne trăncăniră un amar de vreme, până ce Litfa ca să scurteze talalanga lungă zise babei:</p>
<p>— Știi ce, mamă tușo? Asta seară să ne dai voie să dormim la dumneata; căci am cam întârziat și e departe pănă la noi. Eu ca eu, dar cu fetița asta, mi-e teamă de vreo năpaste.</p>
<p>— Bucuros, maică. Culcați-vă amândouă în patul ăsta. Eu mă voi duce pe paiele mele, unde m-ați găsit. Cam pentru mosafiri păstrez și eu velințele astea, — că de m-aș fi culcat tot în ele s-ar fî răpciugăit și ele ca și mine. Apoi, — dacă e așa — mâine ne-om vedea pe lumină; om vorbi iar, acum, dacă vă e somn culcați-vă, eu pic de osteneală. Mă duc.... Somn ușurel! Apă e în doniță.... Somn ușurel!... Să nu sforăiți, că nu pot să dorm; somn ușurel! și mâine cu bine.</p>
<p>Și tot cloncăind astfel, baba Mușa ieși cu cocoașa în sus pănă în cealaltă odaie, și se lăsă pe salteaua de paie de fășăiră loațele sub ea. Tuși de vreo trei ori, și peste câteva adormi, începând să sforăie ca hodorogeala unei pietre de moară.</p>
<p>— Poftim! zise Litfa Rozaliel; ea ne spunea nouă să nu sforăim și când colo, ea-i trage la aghioase parcă ar fi pornit porcii în baltă.</p>
<p>— Nu știu, cum o să dorm în noptea asta aici! zise Rozalia foarte mâhnită. Mi-e urât foc în casa asta. Ce râu e să ajungă cineva într-o astfel de stare.</p>
<p>— Nu e nimic, scumpă copilă, o mângăiă Litfa; cel puțin aci ești departe de ori-ce primejdie. Vei dormi mai prost: nu vei doormi de loc poate; dar mâine când te vei scula, vei fi tot liberă; tot vrednică de cinstea și numele tatălui dumitale. Mâine seară, va da Dumnezeu să dormi tot pe moale. Haide, nu te mai îngriji, dezbracă-te și te culcă; trebue să fi ostenită; eu simt că nu voi putea să închid ochii; pe lângă grijă mă opresc și bătrânețile. Voi veghea la căpătâiul D-tale.</p>
<p>— O! Litfo, cât ești de bună! Și eu care m-am îndoit de credința ta. Iartă-mă te rog. Când cineva se află în primejdie, i se pare că toți vor să-i facă rău. Acum văd cât de mult ai ținut la mine.</p>
<p>— N-ai văzut încă nimic pănă acum. De aici înainte vei afla cât bine îți vreau eu; și daca mă vei asculta totdeauna, nu vei greși niciodată.</p>
<p>Se apropiase de miedul nopții și Rozalia nu mai adormia. în zadar Litfa o tot silea să închidă ochii și să nu mai vorbească, că doar o prinde-o somnul; dar ea, cu toate că se culcase în pat, nu-i venea de fel să se părăsescă în uitarea somnului. Par-că avea un presimțământ că îndată ce va adormi, va cădea în cea mai grozavă primejdie. Totuși obosela o amorți pănă într-atât, încât după un timp oarecare, fără voia ei chiar, închise ochii și adormi mai greu ca totdeauna Litfa se sculă de la piciorele ei, unde se culcase, se apropie binișor de căpătâiul copilei; la lumina candelei, privi lung la nevinovatul ei somn; și după câteva minute de cugetare scose din buzunarul rochiei o sticluță, pe care, destupând-o, o apropia de nasul fetei, care în răsuflarea somnului ei, trase din sticluță un fel de miros, ce-i prefăcu, în scurtă vreme, somnul obișinuit, într-un fel de moarte. Abia se mai putea cunoaște că răsuflă; cu toate astea trăia; dar dormea așa de greu, că ai fi crezut că n-are să se mai scoale, că ai fi dat cu tunul la urechile ei și ea n-ar fi auzit. Același lucru îl făcu Litfa și cu baba Mușa, care sforăia în odaia de alături. Dar Mușa putea să și mosră, ce-i pasă de mătușa bărbatului său.</p>
<p>Când se încredința Litfa că nici Rozalia, nici Mușa nu se mai pot deștepta de voia lor, ieși repede pănă în capul scării, se aplecă puțin în jos și cu un glas răgușit și șoptitor strigă.</p>
<p>— Hei!... Aici sunteți?... Acum puteți veni!</p>
<p>Abia termină cuvintele și în capul scărei se urcară doi gligani de arnăuți, mari cât două turnuri de biserică. Amândoi se suiră în odaia în care dormea Rozalia și așteptară poruncile Litfei.</p>
<p>— Luați-o binișor, zise ea, căci cu toate că am amețit-o îndestul; totuși, e bine să luăm seama să nu se deștepte. Întindeți bine chingile, puueți-i perna sub căpătâi, și coborâți-o binișor pe scară să nu o loviți de undeva.</p>
<p>Arnăuții îșî executară porunca în tocmai. Iar după ce coborîră sărmana victimă jos, în curte; o trecură cu multă băgare de seamă pănă în uliță; unde îl aștepta o codească închisă. Suiră pe adormita înăuntru, și pe Litfa lângă ea, și urcându-se și ei pe la locurile lor, o porniră în gona cailor.</p>
  </div>
<div type="chapter" n="2">
<head>II.</head>
<p>Tot în acea seară, pe când fiica lui Brut se chinuia sub toată greutatea temerilor sale, Aron Vodă se întorsese de la vânătoare cu întreaga lui suită, afară de Brut, despre care vom vedea mai târziu ce devenise.</p>
<p>Înainte de-a se întoarce armașul Oprea de la Rozalia, unde știm că se dusese, Aron ședea de vorbă cu Hatmanul Reșvan, unul dintre credincioșii săi și părtaș de asemeni la tote nelegiuirile ce făptuia.</p>
<p>Aron Vodă ședea trântit pe un divan, iar aproape de dânsul Hatmanul Reșvan, îl asculta ce vorbea și părea supus la tote câte-i poruncea, ca o slugă plecată.</p>
<p>Va să zică, — urmă Aron, — ești de părere ca pe toți acei boieri răzvrătitori să-i trimitem unul câte unul pe cealaltă lume?</p>
<p>— Firește, Măria ta! La ce bun să-i mai lăsăm cu viață, când zilnic caută să te răstoarne după tron. Uneltirile lor, plângerile ce dau mereu la împărăție vor sfârși într-o zi să-ți turbure odihna și să aducă pe străini în țară. Mulți dintre ei cer ajutore de pe la Leși și de pe la Unguri, și dacă aceștia n-ar fi prietini buni ai domniei și ai stăpânului nostru, nu știu cum i-am putea opri, de a ne călca țara ca dușmani. Eu cred chiar că ar fi bine să nu-i ucidem câte unul în taină pe nesimțite, ci să-i exterminăm pe toți într-o noapte, într-un fel de răsmeriță pe care mă însărcinez eu s-o alcătuiesc din oameni plătiți și hotărâți pentru orice. Astfel nici împărăția, nici puterile vecine nu vor zice că noi i-am omorât; ci vor crede toți că poporul s-a răsculat împotriva boierilor care caută zavistii și i-a omorât ca să scape de ei.</p>
<p>— Așa e, Hatmane; ai dreptate! Dar acum nu e tocmai timpul să ne aruncăm într-o astfel de lupta, oare cum primejdioasă, căci cine ne asigură pe noi, că acelor oameni plătiți nu li-se va, opune poporul cel adevărat, cel care e legat prin sânge și prin afaceri cu boierii pe care plănuim să-i ucidem. Afară de astea, treburile în afară ne merg rău. Prevăd un război crâncen cu tătarii și te pomenești că tocmai când vom fi încăierați în războaie, nemulțumiți din înăuntru, pe care nu-i cunoaștem în întregimea lor, ne vor săpa gropa în urma noastră. Nu! Mai bine să întârziem acest plan. E timp pentru toate. Doresc din toată inima să văd căzând sub secure atâtea capete, câte necazuri mi-au pricinuit mie acestă adunătură de boieri nemulțumiți, care invidiază pe domn, fiindcă nu e fiecare din ei în locul lui. Îmi trebiue dar sângele lor, averea lor, mândria lor. Îi voi ucide pe toți! Dar.... răbdare!.... Răbdare!....</p>
<p>Armașul Oprea se întorcea taman atuncea de la Rozalia, și nu apucă să intre bine,— când Aron, cu privirea scânteietoare de mania ce-l cuprinsese, întrebă:</p>
<p>— Ei, ce veste îmi aduci, armașe?...</p>
<p>— Bună, Măria ta; dar nu bună de tot.</p>
<p>— Cum ? Nu cumva ai fost tras pe sfoară de o femeie?</p>
<p>— Nici de cum; asta se poate întâmpla Hatmanului, răspunse Oprea glumind pe socoteala lui Reșvan, care asculta cu patru urechi să vadă ce veste aducea.</p>
<p>— Nu mi s-a întâmplat nici odată să fiu tras pe sfâră, zise Hatmanul apărându-se.</p>
<p>— Nu e vorba de asta acum, reluă Vodă cam răstit; — ce ispravă mi-ai făcut?</p>
<p>— Deocamdată viu tot cum am plecat. Dar am pus la cale ca în noaptea asta puiculița sa cază teafără nevătămată în mâinile noastre. La început mă hotărîsem să o răpesc chiar din casa ei, — dar de teamă să nu se simtă ceva, de slugi și de prin vecini,—am plănuit cu doica ei să ne scăpăm de orice presupunere neplăcută.</p>
<p>— Și cum ai făcut?</p>
<p>— Asta mă privește pe mine. Măria Ta, vei vedea că știu să-mi îndeplinesc sarcinile.</p>
<p>— Bine!... Ai vorbit cu ea?...</p>
<p>— Firește.</p>
<p>— Știe că tatăl său nu se va întoarce astă-seară ?...</p>
<p>— Mai mult decât atât; bănuiește că e ucis. Desigur, cineva a aprins taina nostră.— Vom afla însă cine e acel îndrăzneț. De cum m-a văzut, a zbierat la mine și m-a întrebat unde este tatăl său? M-a numit ucigaș și era aproape să mă sfâșie cu unghiile.</p>
<p>— Ah!Îmi place această cutezare a ei.  Asta mă îndeamnă și mai mult să doresc a o vedea în brațele mele. Pe urmă ?...</p>
<p>— Când am văzut că nu voi putea să o momesc de cât prin siluire, m-am gândit că e mai bine s-o împac, s-o fac să creadă că a fost înșelată de cine știe ce mincinoși și s-o las în pace pentru puțin, până voi găsi un alt mijloc mai sigur și mai puțin primejdios. Atunci am chemat pe doica ei, — am plănuit cu dânsa, și până pe la miezul nopții nu e îndoială că o vom avea în palat.</p>
<p>— Ce-a mai zis de tatăl său?...</p>
<p>— S-a încredințat aproape că se va întoarce mâine seară.</p>
<p>— Biata copilă! zise Hatmanul cu un fel de mâhnire</p>
<p>— Ce fel? îl întrerupsese Vodă; începi să te încovoi șarpe bătrân?... Nu cumva ți-a venit în gând să te călugărești?...</p>
<p>— Ba nu Măria Ta; dar fără voia mea m-am gândit la ce va zice ea, când va ști desigur că tatăl său nu mai trăiește.</p>
<p>— Negreșit; începi a simți remușcări că l-ai ucis!</p>
<p>— Nu tocmai. Dar armașul fusese însărcinat cu acestă afacere, și-mi pare rău că m-am grăbit a-i lua locul.</p>
<p>— Nu face nimic: tu ai avut de lucru cu tatăl, armașul va avea cu fiica, și eu voi cu averea lui și cu dragostea ei. Nu e așa, că toți ne-am ales câte-o parte?</p>
<p>— Așa e, urmă Hatmanul. Dar mie mi-e teamă de urmări primejdioase, când se va găsi stârvul lui Brut, în prăpastia în care l-am aruncat.</p>
<p>— Haide! făcu Vodă, parcă fiarele îi vor lăsa fărâmă din osciorele lui. Despre asta nu duce nici o grijă.</p>
<p>— Totuși, urmă Hatmanul, pieirea lui va da naștere la bănuieli; știi cât de bine era văzut la împărăție. Când boerii se vor întreba unde este ce vom răspunde?</p>
<p>— Nimic mai lesne! — Vom răspunde că a dispărut dintre noi și ca l-am căutat în zadar toată ziua. De să va găsi stârvul lui în fundul văii, — ceea ce nu cred, — toți vor presupune că a alunecat și a căzut în adâncul ei. Și apoi cine din câți au fost la vânătoare a putut băga de seamă lipsa lui; știți că toți boerii s-au despărțit de vreme în două tabere; unii îl credeau cu ceilalți.</p>
<p>— Așa este, urmă Hatmanul; va putea chiar să cadă presupusul pe vreo-unul dintre ei; desigur mâine sau poimâine, se vor întreba de dânsul.</p>
<p>— Dacă vor avea vreme să se gândească la asta! Zise Vodă cu un aer cam amenințător. Cei care-1 vor dori, vor avea desigur tot soarta lui. Îi vom trimite să-l găsească, acolo unde li se cuvine.</p>
<p>— Așa vom face! Zise armașul, ținâd ison amenințător lui Aron.</p>
<p>Astfel ținu între vorbirea între Aron Vodă, și sfetnicii săi, complici la toate relele.</p>
<p>Întru târziu Hatmanul Răzvan se retrase; iar armașul rămase încă lângă domnul său.</p>
<p>— în noaptea asta, vasăzică, voi avea în brațele mele pe acel pui de drac, care mă va face să-mi uit necazurile câteva ceasuri?</p>
<p>— Nu se știe Măria ta, dacă nu te va întârzia; fata e cutezătoare ca o tigroaică; nu vei putea-o subjuga așa de ușor. Înafară numai dacă nu o vei silui.</p>
<p>— Voi vedea. Aș voi să o fac ibovnica mea, și pentru asta înțelegi că trebuie să mă iubească. Mi s-a urât cu destrăbălările. Înțelegi că-mi trebuie un căpătâi moale, pe care să mă odihnesc mai de obicei. După cum mi-ai descris-o, poate că ea mă va face să-mi schimb viața. Asta va fi în norocul ei; căci de mi se va opune prea mult, mă va îndârji mai tare și mă va face mai crud decât îmi zice lumea că sunt!</p>
<p>Către miezul nopții, armașul Oprea lăsă pe Vodă singur și se duse să vadă dacă nu cumva veniseră arnăuții cu victima lor. Aceștia primiseră poruncă s-o ducă împreună cu doica ei într-una din odăile mai retrase ale palatului și să-l aștepte acolo pănă va veni el. Așa se și întâmplă. Armașul Oprea încă se afla în odaie mai înainte de venirea lor și aștepta acolo mai bine de un ceas. In fine, auzi pași grăbiți prin sălile dosnice și își închipui că ei trebuiau să fie. Ei erau îtr-adevăr. Aduceau pe brațe pe adormita copilă, pe care o depuseră în patul ce i se pregătise. Litfa era cu dânșii. Dar era așa de mâhnită ca și cum ar fi simțit cea mai adâncă remușcare de ceea ce făcuse.</p>
<p>— Haide, îi zise armașul, după ce plecară arnăuții; ce tot te gândești, ori îți pare rău că te afli aici?... Ia seamă că în loc de răsplată sa nu capeți ștreangul!... Veghează la capul ei și până mă voi întoarce, caută să o deștepți, cum vei ști, spune-i minciunile ce-ți vor da în gând, să se creadă la loc bun și să nu-și închipuiască că are a face cu oameni răi! Înainte de a o deștepta, gândește-te la ce ai să-i spui tu. Eu mă întorc mai curând decât îți închipuiești, și cum știi, vom veni cu Vodă; vezi de o domesticește !....</p>
<p>Și Oprea ieși, după ce privi cu ochii amenințători asupra Litfei.</p>
<p>— Doamne! Ce-am făcut! cugetă bătrâna, văzând că lucrurile se pripesc din ce în ce în spre rău !...</p>
<p>Remușcarea o cuprinse așa de tare, că de ar fi avut o putere ar fi smuls pe drăgălașa copilă și ar fi dus-o departe, într-un pustiu, numai s-o scape de nenerocirea în care ea singură se târâse. Dar era prea târziu spre a-i da vre-un ajutor.</p>
<p>Era așa de frumâsă Rozalia în somnul el nevinovat. Parcă era un înger căzut din cer și adormit pe patul unui profan. Părul îi cădea în unde crețe de jur împrejurul feței albe ca zăpada; buzele-i trandafirii se deschideau ușor prin răsuflarea-i parfumată și brațele încrucișate pe piept păreau că strâng la sânul ei o ființă iubită, de care n-ar fi voit să se dezlipăscă niciodată.</p>
<p>Litfa o privi multă vreme și nu se hotărî să o deștepte. Ar fi lăsat-o mai bine să dormă o veșinicie în acel somn divin, decât să o deștepte spre a o face să vadă cu ochii trista cădere în care o aruncase orbul ei destin.</p>
<p>Dar viața ei ar fi fost în pericol la cea mai mică abatere de la învoiala cu care se legase de mâni și de piciore. După ce privi pentru ultima dată la drăgălașa copilă, scoase o sticluță din buzunar, i-a dat-o să o miroase și aștepta.</p>
<p>Rozalia tresări din somn, se întoarse într-o parte și într-alta, se frecă în neștire, la ochi, își întinse manile din nou spre piept și rămase câtva într-o nouă amorțeală.</p>
<p>Litfa o privi cu cea mai mare băgare de seamă. Nu mult după aceea, Rozalia, deschise ochii și cu privirile împâienjinate și țintite în tavan, strigă cu glasul uscat și aprope înăbușit:</p>
<p>— Litfo! Litfo! Unde ești?</p>
<p>— Aici sunt dragă copilă.</p>
<p>— Aici ești?.... N-ai mai adormit?... Dar... uite!... unde suntem noi?.... Unde ne găsim..... Parcă aseară ne-am culcat la.... dar ce văd eu.... asta nu e casa Mușei!.... asta nu e nici odaia mea.... Litfo! Unde suntem?....</p>
<p>— Aibi răbdare; nu te teme; îți voi spune când te vei deștepta mai bine.</p>
<p>— Dar vezi, sunt deșteptă.... pot să te aud prea bine; spune-mi, te rog, unde este aici? Ce casă este asta? Spune-mi, căci începe să-mi fie frică! </p>
<p>Și la întrebările ce făcea, Rozalia se ridica mereu pe un cot și privea de jur împrejur prin odaie.</p>
<p>— Unde suntem noi, Rozalio, e bine; caută să mulțumim cerului că am scăpat așa... altfel am fi fost pierdute....</p>
<p>— O Domne! Ce spui, tu?... Ce s-a întâmplat? Cum de nu știu eu nimic? Dar Mușa? baba Mușa?... Casa ei, patul ei? Icoanele ei?.. Parcă acolo ne aflam când am dormit!....</p>
<p>— Așa e; acolo ai adormit; dar după aceea nu-ți mai aduci aminte nimic?</p>
<p>— Nimic.... parcă am visat ceva; dar nu știu bine ce; un vis urât; O! mi-e frică să mi-l aduc aminte. Vedeam tot draci și foc, prăpăstii și locuri întunecoase. Dar tu nu-mi spui nimic; ca și cum ți-ar fi frică să-mi spui tot. Vezi, acum sunt deșteaptă și nu mă sperii..... vorbește! Vorbește!.....</p>
<p>— Dacă voiai, să-ți spun, zise Litfa cu hotărâre. Dar nu! Tu nu mă vei crede....</p>
<p>— Te cred, urmă Rozalia deșteptată cu totul.</p>
<p>— După ce ai adormit, eu veghiam la capul tău; când, auzeam pași prin curte, pași repezi ce se apropiau de casa în care ne aflam. Sar repede să văd ce este și am rămas încremenită, văzând pe câțiva necunoscuți urcând scara la noi. Cine erau nu-i puteam cunoaște numai la lumina feștilei care se stinsese aproape. Am țipat odată de spaimă și alergai la tine să te deștept; dormeai dusă, că n-ai auzit nici țipătul meu. Necunoscuții se loviră întâi de Mușa, care sărise și ea speriată din somn. Acei oameni se năpustiră asupra ei, o legară cobză și-i astupară gura cu o cârpă; apoi se repeziră să mă lege și pe mine; eu me zvârcolii în brațele lor, strigai din toate puterile, te chemai pe nume, până ce ai tresărit din somn și la vederea acelor oameni fioroși, care mă legau cu mânile la spate, al căzut leșinată, fără a mai da nici un semn de viață. Îmi era mai mult milă de dumneata și-mi venea să mor de ciudă că nu-ți puteam da nici un ajutor. Atunci, acei nelegiuiți, te-au luat de mâni și de picidre și te-au coborît repede pe scară, răpindu-te vederilor și padei mele. În graba lor uitaseră să mă lege și de ceva, ca se nu pot să fug după ei. M-am smucit din tote puterile și reușii să rup legăturile de la picioare. Simțindu-mă în stare să alerg, — deși eram cu mânile tot legate, coborai scara, de eram aproape să cad să-mi sparg capul, — ajunsei în curte, am ieșit pe uliță și m-am luat după acei oameni pe care eram aproape să-i perd din ochi. Fugeau cât puteau; dar greutatea corpului tău, îi împiedeca să alerge așa pe cât ar fi voit. Atunci am văzut cum unul te luă în brațele-i puternice și coti după colțul acelei ulițe ca să intre într-o altă întunecoasă și îngustă, unde te-aș fi pierdut din vedere, dacă n-aș fi alergat mai repede, din ce în ce mai repede. Văzând că nu e nici un prilej să-i ajung, am început să strig ajutor; și strigam așa de mult și așa de tare, că răcnetele mele deșteptară mai totă mahalaua de primprejur. La un loc oare care răpitorii fură opriți în drum cu prada lor de mai mulți bărbați care ieșiră de prin casele lor așa cum adormiseră.</p>
<p>Eu cu mai mulți alții care-mi veniseră în ajutor, ajunserăm acolo, tocmai când acei ticăloși erau prinși și bătuți cumplit. Pe dumneata te lăsaseră jos, și câțiva oameni buni te ridicaseră pe brațe și erau gata, să te ducă într-o casă vecină. Erai leșinată și nu mai simțeai nimic. Atunci trecură pe-acolo doi arnăuți de la curte, care întrebară cine ești și ce ți se întâmplase. N-am vrut să le spun deocamdată dar unul din ei te-a recunoscut, și s-a răstit la mine, zicându-mi că trebuie să fiu vre-o femeie murdară, care au smomit pe fiica stăpânului meu ca s-o duc cine știe unde. În zadar căutai să le mai spui atunci adevărul. Unul dintre el mi-a dat câțiva ghionți, îmi spuse că mă va ucide în drum de nu-i voi urma, și te luară pe brațe zicând să te ducă la palat, — căci nu se poate ca fiica celui mai bun dintre boeri să moră pe drumuri fără nici un ajutor. Îi urmai, vrând nevrând. Ei te aduseră aici. Aceasta e odaia în care te-au așezat până ce va veni să te vadă doctorul sau poate chiar și Vodă; căci toată curtea s-a deșteptat la vestea ce s-a adus despre întâmplarea aceasta. Înțelegi că mai ales armașul Oprea, când i s-a spus de primejdia din care ai scăpat, a ținut să te vadă, căci aseară ai avut presupuneri asupra lui; el vrea să-ți dea primele ajutoare, ca să-ți ieși din idei.</p>
<p>— Litfo! Zise atunci Rozalia, — începi să-ți  pierzi șirul vorbei.... Poate astea sunt minciuni de-ale tale. Nu e nimic adevărat din ce mi-ai spus. Nu se poate ca eu să fi fost atât de moartă în leșin, încât sa nu-mi dau seama de nimic. Tu m-ai trădat, tu m-ai fermecat, de m-ai adus până aici; m-ai amețit cu vre-o doftorie!.... Tu! Tu! Tu m-ai vândut.... Eu la palat? In mijlocul dușmanilor, când mă credeam scăpată!.... O Doamne! Doamne! scapă-mă! Numai în tine a mai rămas nădejdea mea!....</p>
<p>Și la aceste cuvinte, sărmana copilă își smulgea părul și gemea ca o leoaică în ghiarele a mii de fiare. Litfa rămăsese încremenită pe loc și nu mai scria ce să facă, să o astâmpere, când, intrară pe ușă armașul Oprea urmat de Aron Vodă, care rămase mai înapoi, neștiind dacă era tocmai timpul când trebuia să apară înaintea victimei sale. Amândoi rămaseră însă - în dreptul ușii la vederea tristei priveliști ce li se desfășura înaintea ochilor, Rozalia își mușca pumnii și-și holba ochii ca o nebună.</p>
<p>— Să vedem, dragă copilă, zise armașul apropiindu-se de pat — ce ai? Noi n-am venit să-ți facem nici un rău. — Din potrivă îți vrem binele!...</p>
<p>— A! În sfârșit! strigă Rozalia a cărei simțire se pierdu cu totul într-o ură și îndârjire supra omenescă. În sfârșit ! Iată prada în mâinile călăilor ei! Să vedem, ce veți face din mine! Dar nu! Să nu v-atingeți de un fir de păr din capul meu, căci cât voi avea dinți în gură și unghii care să vă sfâșie, nimeni nu va cuteza să se apropie de mine!</p>
<p>— Ascultă, fetico, urmă Aron Vodă cu un glas grav și posomorât; noi n-am venit aici să te-aucjim cum știi să te vaiți, ascultă și taci.</p>
<p>— Negreșit, ce pot să fac altceva decât să tac! — Unde este tatăl meu? L-ați ucis; acum nu mai încape nici o îndoială; căci dacă ar trăi, eu n-aș fi aici, în astă stare. Ce vreți să faceți cu mine? O știu! Ei bine, fiindcă frica de omeni v-a pierit cu totul, temeți-vă cel puțin de Dumnezeu, care ne vede și vă va pedepsi ca pe cei mai răi de pe pământ.</p>
<p>Pe nesimțite, Litfa ieșise din odaie și armașul Oprea făcuse la rândul lui tot astfel lâsând pe Aron singur în fața victimei sale.</p> 
<p>În zadar nenorocita fiică a lui Brut se sili să înduioșeze inima călăului ei; vorbele ei fură zadarnice, lacrimele ei fără răsunet în inima lui Aron, care o privea cu un fel de rânjet de demon și o sorbea cu ochii lui sălbatici și râvnitori de pofte.</p>
<p>— Ascultă-mă, Rozalio, îi zise el, după ce-i asculta toate rugămintele. Degeaba plângi și cauți să mă înduioșezi. Inima mea e tare ca piatra, și nimic nu o poate mișca decât dragostea ta. Ești frumdsă, îmi placi și vreau sa te fac femeia mea. Nu-ți va lipsi nici una din fericirile lumești. Aceia ce nu-mi vei da de bunăvoie, îți pot lua cu sila; gândește-te să nu mă întăriți prea mult, căci sau te vei da mie de bună voie și bine îți va fi în totdeauna, sau dacă te vei opune mereu, te voi sili și te voi pedepsi amar când voi ști că m-ai făcut să mă port cu tine ca o fiară, când puteam să-ți fiu un amorez blând și iubitor.</p>
<p>— Nu! De-o mie de ori nu! Mai bine omoară-mă, cum ai omorât pe tatăl meu; decât să mă las singură în rușinea cu care vreai să mă înoroiești.</p>
<p>— Dar îți spun că n-ai nici o scăpare și că ar fi bine să mă înțelegi, să mi te supui.</p>
<p>— Turcii și tătarii poate că ar fi mai milostivi; la rugăciunile unei ființe ca mine, orfană și părăsită de toată lumea. Tu însă, domn netrebnic și cumplit ești neîndurător! A! cum de nu se deschide pământul să te înghită de viu, să nu mai vadă lumina cerului un astfel de mârșav!</p>
<p>Nu mă înjura, Rozalio. Vezi bine că toate sunt zadarnice.</p>
<p>La aceste cuvinte, Aron începu a tremura ca cuprins de friguri. Buzele i se învinețiră; ochii îi sticleau în cap și brațele i se încleștară de mijlocul tinerei fete, care se svârcolea în cea mai grozavă disperare. Intr-un moment, izbuti să-l respingă departe de la dânsa; dar monstrul, mai furios ca înainte, se repezi din nou la dânsa. Se încinse atuncî o luptă crâncenă între victimă și seducător. Rozalia îl sfâșia cu unghiile și-1 mușca cu dinții. Aron însă nu simțea durerile nici uneia din rănile ce-i făcuse și-și urma cu mai multă înverșunare războiul înfierbântărei lui. Rozalia era aproape să leșine de frică în brațele lui, și atunci totul ar fi fost pierdut.</p>
<p>Dar, ca printr-o minune Dumnezeiască, în curtea palatului se făcu un zgomot de strigăte și de pași de mulțime. Aron se opri o secundă din urmărirea crimei sale, și ar fi izbutit s-o făptuiască, dacă armașul Oprea n-ar fi intrat repede în odaie, strigându-i:</p>
<p>— Măria Ta! Primejdie mare! Răscoală în popor! Curtea palatului e plină de răsvrătiți. Lupta e gata să încapă între oșteni și mulțime. Se va face vărsare de sânge!....</p>
<p>— Măria Ta, urmează Oprea, gândește-te la primejdia ce ne-ar amenința, când mulțimea revoltată ar pătrunde în palat! </p>
<p>— Și ce vor acei răzvrătitori ? </p>
<p>— Nu știu! În capul lor e un căpitan, se zice că e Mircea, cel mal bun prieten al lui Brut.</p>
<p>— El! A! Înțeleg acum! Dă poruncă să lovească în carne vie! Să ucidă pe toți rebelii, începând cu conducătorul lor!.... </p>
<p>Și la aceste cuvinte, Aron ieși repede din odaie, neuitând să poruncească arnăuților care veniseră: </p>
<p>— Luați seama să nu fugă această femeie! Îmi veți răspunde de dânsa cu capul vostru! </p>
<p>Afară se încinsese o luptă sângeroasă. Cei mai mulți din revoltanți fugiră spăimântați de moartea câtorva dintre ei. Unii fură prinși, alții răniți; iar căpitanul Mircea prins de asemeni și legat, a fost adus înaintea lui Aron, care în turbarea lui sălbatică se repezi la densul să-l ucidă cu propria lui mână. Dar se opri la minut, conținut de-o idee, ce-i trecu repede prin minte: </p>
<p>— Cine te-a îndemnat să te răscoli asupra mea, slugă netrebnică ce ești? Strigă Aron cu glasul răgușit de mânie. </p>
<p>— Nimeni, răspunse Mircea cu curajul unui viteaz, care nu se dă nici când e prins.— Eu singur!... </p>
<p>— Pentru ce?</p>
<p>— Ca să scap țara de-o fiară care-i suge sângele și îi necinstește neamul!... </p>
<p>— Taci, pui de năpârcă!... </p>
<p>— Să-l ucidă, Măria Ta! Strigă armașul Oprea stând gata a primi porunca stăpânului său. —</p>
<p>— Nu! răcni Aron, se uita crunt la Oprea; să nu-l ucidă,,, Aruncați-l în lanțuri și puneți-l sub pază. Î-mi veți răspunde de el, cu capul vostru !... </p>
<p>Mircea fu pus în lanțuri, într-o închisoare din chiar curtea palatului. Două zile stătu acolo fără sa vază pe nimeni, de cât o mână misterioasă care îi depunea prin ușa întredeschisă merindele trebuincioase existenței sale și apoi dispărea. Mircea se mira cum de-i mai trimiteau hrană, când se aștepta din ceas în ceas la o moarte cumplită; nu se putea iarăși dumiri pentru ce cumplitul Aron îi scutise de moarte, când cu o singură lovitură l-ar fi putut trimite pe cealaltă lume. Avea poate un plan, mult mal înfiorător decât moartea grabnică. Clocea el ceva, dar ce?... Gândurile îl trudeau amarnic;— nu se temea de moarte cât era chinuit de ideea că Rozalia se află în mâinile călăului ei, și el era acolo, închis, ferecat, fără nici o putere să-i vie în ajutor. </p>
<p>La gândul acesta furia îl cuprindea și în îndârjirea vitejiei sale ar fi repus zecimi de dușmani, numai fiarele nu putea să le îndoaie, atât erau de tari, de neînvinse. </p>
  </div>
<div type="chapter" n="3">
<head>III.</head>
<p>A doua zi după ce Mircea fusese închis, un mare număr de boieri asupra cărora Aron avu pică și-i știa de protivnici ai săi, fură surprinși în casele lor de zbirii crudului domn, și uciși fără milă în mijlocul familiei lor. Mulți dispărură fără a se ști unde; iar o parte fură spânzurați în târg, pentru pilda celor ce ar cuteza să crâcnească în potriva domnului. În zadar strigau ei, și cu dânșii împreună mulțimea de asupriți că nu sunt vinovați, că n-au uneltit nimic în potriva domniei; nimeni nu voia să-i asculte: cei care-i compătimeau, n-aveau nici glas sa vorbească, nici putere să-i scape, și nenorociții pieriră astfel, lăsând dor în sufletele celor rămași cea mai neîmpăcată ură în potriva lui Aron. A doua zi după ce Mircea fusese închis, un mare număr de boieri asupra cărora Aron avu pică și-i știa de protivnici ai săi, fură surprinși în casele lor de zbirii crudului domn, și uciși fără milă în mijlocul familiei lor. Mulți dispărură fără a se ști unde; iar o parte fură spânzurați în târg, pentru pilda celor ce ar cuteza să crâcnească în potriva domnului. În zadar strigau ei, și cu dânșii împreună mulțimea de asupriți că nu sunt vinovați, că n-au uneltit nimic în potriva domniei; nimeni nu voia să-i asculte: cei care-i compătimeau, n-aveau nici glas sa vorbească, nici putere să-i scape, și nenorociții pieriră astfel, lăsând dor în sufletele celor rămași cea mai neîmpăcată ură în potriva lui Aron. </p>
<p>Dintre toți boierii, cel care cuteză să cugete la curmarea relelor ce prăpădeau țara în tot ce avea mai nobil și mai de frunte, fu hatmanul Ștefan Răzvan, care scrise în secret lui Sigismund Báthori, regele Ungariei, cerându-i ajutor, precum ca să intre cu oastea în țară și să răstoarne pe acest domn, de care nu numai potrivnicii săi, dar și cel care îl slujeau la domnie deveniseră nemulțumiți. Pe de altă parte toți boierii, câți nu mai puteau să sufere crimele călăului și-și prevedeau și ei moartea sigură, se adunau pe ascuns, în locuri nebănuite de nimeni, și acolo plănuiau cum să răstoarne pe Aron. </p>
<p>în acest timp însă Aron își urma cruzimile din ce în ce cu mai multă furie.</p>
<p> Armașul Oprea, unealta lui cea mai scârboasă, îl ajuta și-l sfătuia la toate, până chiar la omorurile cele mai sângeroase.</p>
<p>— Ce facem, Măria ta, cu răzvrătitorul ce sta închis, fără a-și fi primit încă pedepsa, zise el lui Vodă, în seara zilei de a doua după întâmplarea de la palat.</p>
<p>— Vom face ce vom face, răspunse Aron cam supărat de stăruința sfetnicului său. Deocamdată nu știu ce să fac cu mititica. E dârză lucru mare în zadar am încercat toate mijloacele... Mă respinge și pace. </p>
<p>— Ai luat-o prea domol, Măria ta...</p>
<p>Crezi? . ., rânji Aron ca o vulpe; ți se pare. Am făcut mai mult decât trebuia... Dar, să lăsăm asta... Vom vedea cât de curând cine pe cine .. . Du-te acum, și peste un ceas să-mi aduci aci pe căpitanul Mircea . .. .</p>
<p>— Pe netrebnicul acela?</p>
<p>— Pe căpitanul Mircea, ți-am zis.</p>
<p>— În lanțuri?...</p>
<p>— Nu. DeZlegat... Pleacă!...</p>
<p>Și Oprea ieși pe de-îndărătelea, după ce se plecă până la pământ înaintea tiranului.</p>
<p>— Și acum, la mititica! îngână Aron având pe buze un rânjet de fiară sălbatică.</p>
<p>Peste un ceas, Vodă aștepta în aceiași cămară, obosit, abătut și gâfâind din fundul plămânilor.</p>
<p>— Șerpoaica!... repetă el, cu necaz; mi-a scăpat și de astă dată; dar tot eu voi fi cel învingător... Sunt doar domn și puternic... Vom întrebuința siluirea, chiar moartea de va fi nevoie... Până atunci să sfârșesc cu acest vierme răzvrătitor, sânge din sângele meu, viață din viața mea... Ai copil îndărătnic!... Și să nu pot în furia mea turbată, să-mi înăduș acest blestemat simțământ de tată!... Păcătoasă fire omenească.</p>
<p>In acel minut căpitanul Mircea, ușurat de fiare, dar slăbit și tras la față de greutatea închisoarei, apăru înaintea lui Aron, urmat de armașul Oprea, care, la un semn al domnului, ieși spre a-i lăsa numai pe amândoi.</p>
<p>— Apropie-te, cutezătorule, strigă Vodă cu o mânie conținută.</p>
<p>— Pot răspunde și de aci, zise Mircea cu un glas sec dar aspru.</p>
<p>— Ia seama unde te afli, sau pui de te spânzură ca pe un câine!</p>
<p>— Asta vreau și eu! Nici nu pot aștepta altceva de la un gâde care ai ucis pe toți boierii ce făceau fala neamului nostru.</p>
<p>— Mai întâi, ai ucis pe Brut...</p>
<p>— Minți!</p>
<p>— Unde este atunci?</p>
<p>— Ce-ți pasă!</p>
<p>— Unde este Rozalia, fiica acestui nenorocit părinte?</p>
<p>— Nu știu...</p>
<p>— Ba știi foarte bine, domn crud și pângăritor...Ucide-mă mai iute! Nu vezi că nu aștept decât mânia ta?...</p>
<p>— Nu!...Te-ai înșelat când ai crezut că te voi ucide așa de ușor. Mai întâi caută să afli cine ești, și care e pricina pentru care ai scăpat cu zile până în clipa acesta.</p>
<p>— Ce vrei să zici?...</p>
<p>— Ascultă-mă. Atârnă de la tine să capeți domneasca-mi iertare, și să ajungi fericit cum nu te așteptai. Atârnă de la tine să-ți schimbi ștreangul într-o înaltă demnitate... Numai învoiește-te să ...</p>
<p>— La ce nelegiuire voiesti să mă învoiesc...</p>
<p>— Mai întâi să nu spui nimănui taina ce-ți voi dezvălui...</p>
<p>— Ce taină?...</p>
<p>— Află, copil îndărătnic, că ești fiul meu!..</p>
<p>— Fiul tău? Eu?...</p>
<p>— Da, fiul meu și al jupânesei Ruxandra, muma ta... .</p>
<p>— Mama mea?... Cutezi să pângărești acest nume sfânt, adăpostit în mormânt de atâția ani?... Minciună sfruntată!...</p>
<p>— Îți spun că sunt tatăl tău!...</p>
<p>— Și eu nu cred!...</p>
<p>— Ți-o jur în numele maicii tale!...</p>
<p>— Jurăminte de tâlhar!...</p>
<p>— Ia seama!...</p>
<p>— Și ce vrei se facă fiul pentru prea măritul seu părinte?.. întrebă Mircea c-o batjocură de nedescris. Ce pot să fac eu, un biet oștean, zvârlit în închisoare și dezarmat, pentru preamăritul Aron-Vodă... cel cumplit?...</p>
<p>— Ia seama, ți-am zis.</p>
<p>— Ce pot să fac?</p>
<p>— Să te supui!...</p>
<p>— La moarte? Nu este așa?</p>
<p>— Din potrivă: la viață.</p>
<p>— Pentru?...</p>
<p>— Ascultă-mă. Rozalia este acolo, în a doua cămară de lângă acesta...</p>
<p>— Rozalia? Rozalia ai zis?...</p>
<p>Și căpitanul Mircea, uitând unde se află și că e dezarmat, se repezi ca un leu înspre locul unde-i arătase Aron.</p>
<p>— Înapoi!... strigă domnul, punându-i-se în cale.</p>
<p>— Voi să intru, și voi intra!...</p>
<p>— Mort, nu viu!... răcni Aron ridicând spada asupra capului său.</p>
<p>— Fie și mort! striga Mircea, luptându-se din răsputere cu Aron, care era aprope să-i străpungă cu fierul dacă un țipăt de femeie, ce venea din partea unde Mircea voia să intre, nu iar fi făcut să încremenească pe loc.</p>
<p>În aceiași clipă, Litfa, speriată, cu ochii mari și îngroziți, apăru pe pragul ușei, chemând:</p>
<p>— Măria ta, Măria ta... Rozalia și-a curmat zilele... zace scăldată în sângele ei...</p>
<p>— Cum a putut să se omoare?...</p>
<p>— Nu știu cum a putut găsi un hanger.... s-a străpuns de mai multe ori...</p>
<p>— A! Nelegiuitule, strigă Mircea, aruncându-se ca un tigru asupra lui Aron și sângerându-și mâinile în spada cu care se apăra.</p>
<p>Litfa scoase un nou țipet de groză și se retrase înapoi.</p>
<p>— Ajutor! strigă Aron, văzându-să aproape dezarmat...</p>
<p>— Litfo! Litfo!... repetă Mircea, vino-mi în ajutor, dă-mi o armă, să ucid pe acest strigoi sugător de sânge!...</p>
<p>Dar Litfa nu auzea; sângele curgea din rănile viteazului căpitan. într-un minut de îndârjire, se aruncă asupra tiranului, hotărît să-l trântescă la pământ și să-i zmulgă fierul din mână, dar corpul său fu străpuns printre coaste, și, cu un răcnet disperat, căzu jos, sbătându-se în sângele său.</p>
<p>Aron rămăsese cu privirile încremenite asupra cadavrului ce zăcea la piciorele sale, ochii străluceau ca jăraticul, barba și buzele îi tremurau învinețite, iar în mâna dreaptă ținea încă, fierul cu care lovise, — când armașul Oprea intră îngrozit.</p>
<p>- Măria ta!...exclamă el, necutezând să se apropie și pregătindu-se să fugă înapoi ca un laș.</p>
<p>— Ha! ha! ha! făcu Vodă cu un hohot de nebun... Ți-e frică? . . . Aide, armașe, fă-ți slujba... chiamă să ridice hoiturile astea dinaintea mea!...</p>
<p>— Dar nu văd decât unul.</p>
<p>— Părechea acestuia e în cealaltă cameră.</p>
<p>— Măria Ta! Adăugă Oprea cu spaimă îndoită,— ce-ai făcut?.. Oh! Cerule!...</p>
<p>— Nu e nimic... Ce-ți pasă de cer?... Îmi voi mai ridica încă o biserică.</p>
</div>
</body>
</text>
</TEI>
