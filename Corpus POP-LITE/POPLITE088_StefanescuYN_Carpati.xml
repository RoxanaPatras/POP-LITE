<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Spre Carpați...: ediție POPLITE </title>
            <author>Ștefănescu-Yacint, N.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>verificare codare POPLITE</resp>
               <name>Alexandra Olteanu</name></respStmt>   
            <respStmt>
               <resp>corectură manuală</resp>
               <name>Ana-Maria Cazacu, Mălina Pomană, Theodora Todică</name>
            </respStmt>
            <respStmt>
               <resp>verificare corectură manuală</resp>
               <name>Loredana Cuzmici</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.7342136"></ref>
         </publicationStmt>
         <sourceDesc>
            <bibl>
               <author>Ștefănescu-Yacint, N.</author>
               <title>Spre Carpați...</title>
               <pubPlace>București</pubPlace>
               <publisher>INSTITUTUL DE ARTE GRAFICE „EMINESCU" </publisher>
               <date>1916</date>
               <decoNote type="illustration" subtype="no"/>
               <dim unit="char" type="big"/>
               <extent>
                  <measure unit="word">12259</measure>
                  <measure unit="page" type="under_250"/>
                  <measure unit="feuilleton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="reception" n="5"/>
               <term type="print_count" n="2"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "reception" indica numarul de comentarii critice formulate cu referinta la textul publicat.</p>
            <p>Cuvantul cheie de tip "print_count" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
 <text>
    <front>
       <div type="liminal">
       <p>N. ȘTEFĂNESCU-IACINT</p>
       <p>Spre Carpați...</p>
       </div>
    </front>
 <body>
<div type="chapter" n="1">
<head>I</head>
<p>Printre nenumăratele probleme sociale care preocupau mintea lui Dragomir una îl atrăgea mai cu deosebire în timpul din urmă: problema națională a poporului din care făcea parte. Era și natural: fiu al României înfiripată de abia de o jumătate de secol, un crâmpei de țară numai,— trupul său sfâșiat fiind în cea mai mare parte pradă stăpânirei străinilor,— atenția sa fusese atrasă ușor de necesitatea unei întregiri, nu din motive sentimentale, ci pentru că vedea în rezolvarea acestei probleme un interes care privea însăși existența neamului și dezvoltarea lui pe calea civilizației. Și pentru că crâmpeiul de regat liber era în întuneric încă, cu o spoială de civilizație la suprafață, iar poporul în mizerie și ignoranță,— speculat de o clasă de politicieni și de un număr infim de latifundiari,— printre reformele pe care le cugetă pentru îndreptarea țării sale era și unirea acesteia cu Ardealul, partea cea mai înaintată în civilizație a neamului său. De ani de zile demonstrase posibilitatea regenerării țării sale prin această unire, arătând căile de urmat... Și visătorul hulit a fost fericit în ziua când stârnindu-se conflagrație generală a văzut apropiindu-se ziua mântuirii neamului.</p>
<p>Amuțiseră toate glasurile. Glasul lui Dragomir a învins atunci tăcerea, arătând că românii au un ideal de îndeplinit.</p>
<p>A fost într-adevăr o ezitare generală în acel timp; după bătălia de la Marna însă situația îndeplinirei idealului național român a fost pe deplin lămurită din punct de vedere extern și ceea ce îl preocupă de atunci pe Dragomir era cum să determine inăuntrul țării și față de conducătorii săi dubioși luarea marei hotărâri.</p>
<p>Neapărat ca în asemenea condiții un om ca Dragomir nu putea să fie admirat de ,,societatea” în care, ca orice om, trebuia să trăiască. O sublimă înălțare sufletească însă îl făcea tot mai nepăsător de atmosfera în care trebuia să cugete astfel, iar lupta lui pentru acest ideal nu puteă să fie de nimic înfrântă.</p>
<p>Era într-o noapte de toamnă, Dragomir trecea întâmplător pe strada „întunericului” din orașul Dâmbu. Un zgomot de voci dinăuntrul unui han îi atrase atenția. Hanul cu pricina nu era altul decât vestitul han „La Plopi” cuib de apași și gazdă permanentă de hoți. Ca niciodată Dragomir, atras de gălăgia turburătorilor tăcerii nocturne, se apropia de hanul numit și prinse a cerceta cu amănuntul localul acesta de adăpost comun. Curiozitatea sufletului său îl atrăgea într-acolo cu o putere neînțeleasă. Parcă îi spunea cineva: du-te de vezi ce fac semenii tăi, ce cugetă, ce simt și ce voiesc în aceste momente mari prin care trece omenirea... Ce-i preocupă în clipa supremă nu numai pentru această omenire, dar și pentru țara care având cele mai mare revendicări de făcut are și datoria de a plăti cel mai însemnat tribut de sacrificii.</p>
<p>Curtea hanului în care intrase era o mizerie. A trebuit să se înnămolească în noroi, în paie și coceni și să respire un aer pestilențial până când să ajungă la odăile hanului, niște ghimerlii în care trebuie să te apleci ca să poți intra. Privind pe un ochi de geam a putut vedea într-o odaie, la lumina unei lămpi bătută în perete, șapte indivizi jucând. Unul dintr-înșii cântă cu armonica, iar ceilalți gesticulând, săreau pe dușumelele stricate.</p>
<p>Când jocul încetă, o sticlă cu vin, de pe o mescioară dintr-un colț al camerei, le potolea setea.</p>
<p>Dragomir prinse câteva crâmpeie din discuția lor. Proiectau un furt pentru care erau preparați cu toate cele necesare, precum un inel plin de chei, pe care unul dintr-înșii îl agita din când în când, cuțite și revolvere.</p>
<p>Dragomir se retrase spre a nu intra în conflict cu apașii. Nu îl răbda însă inima să nu intre la cârciumarul Părpătilă, stăpânul hanului, spre a obține lămuriri. Era pentru prima oară când făcea această descindere cu scopul de a cerceta moravurile noastre.</p>
<p>Cârciuma lui Părpătilă este o tavernă în care ca să poți intra trebuia să te lași în jos pe o scară. Cu pământ pe jos are ca mobilier în afară de tejgheaua plină de sticle și țoiuri, o bancă de lemn și două scaune de asemenea. Cârciumarul, un om gras și roșcovan ca de 50 de ani, cu figura aspră și ochii șireți, avea înfățișarea unei adevărate gazde de hoți. Cu un gest de politețe prefăcută se înclină înaintea lui Dragomir, când acesta se coborî în cârciumă.</p>
<p>- „Cu multă plecăciune, domnule Dragomir”,— fu întâmpinarea cârciumarului.— și „ce vânt te aduce pe la noi la vremea aceasta”?</p>
<p>Dragomir nu apucă să spună bine „bună seara” când un alt „bună seara” se auzi din gura samsarului Haim care intra în acel moment în tavernă.</p>
<p>Aceeași mirare manifestă și acesta pentru prezența lui Dragomir în acel local. Neapărat că era rândul acestuia să se explice și începu să le spună că a fost atras de zgomotul din odăi și că curiozitatea l-a făcut să vadă ce este. Le-a istorisit cele ce a văzut și a auzit în odaia hanului, reproșând cârciumarului că îngăduiește pe acești suspecți pe cât de vătămători publicului pe atât de periculoși și pentru el însuși întrucât s-ar putea expune la neplăceri din partea autorităților. Le spuse că apașii plănuiau un furt, deducând pentru cârciumar consecințele de a-i fi avut în adăpostul său.</p>
<p>Părpătilă răspunse surâzând să nu-i poarte de grijă, căci el, Dumitru Părpătilă, om cu stare, este alegător în colegiul I de Cameră, și este omul d-lui deputat Svântă-pământ și unul este în orașul său Svântă-pământ! Instrucția pe mâna lui, parchetul pe mâna lui, nu mai vorbim de poliție care e un fleac.</p>
<p>- Îndrăznește vreun comisar să intre aici la mine? Îmi pare rău, d-le Dragomir, zicea de după tejghea cârciumarul, cu un gest de indignare,— nu-1 cunoști pe Părpătilă!... E mâna dreaptă în alegeri a lui. Svântă-pământ! Lasă votul meu, dar al lui socrul meu? Dar al lui nașul meu? Dar al lui loniță, care mi-e tovarăș la afacerea de lemne tăiate? Și câte nu mai poate să aducă prăvălioara asta a mea în timp dc alegeri? Aici e club în timp de alegeri, d-le Dragomir! Se cunoaște că nu ai idee de ele!</p>
<p>Radios și întinzând mâinile prin prăvălie exclamă: „E plin locul acesta atunci... Și să-l vedeți pe d. Svântă-pământ vesel, dând paharul în mâna alegătorului si să-l auziți strigând de răsună prăvălia: „Să trăiți băieți!” E o plăcere domnule Dragomir, să mă crezi... Nu cunoști plăcerile acestea... Ce păcat! Ce mai treabă ai face și dumneata, dacă te-ai da cu un partid. Dar, de... ambiția d-tale, eu știu ce este, dar rău faci crede-mă, mă înțelegi, ce bine e să fii mare... Adu băiete câte un pahar la domnii, că doar mă vizitează rar,— strigă cârciumarul întrerupându-și vorba și mai mult spre a nu-i da ocazie lui Dragomir să-i răspundă la reproșuri.</p>
<p>Dragomir a ținut să protesteze mai întâi împotriva paharului cu vin, pretextând un viciu al stomacului, adaugă totuși că nu a râvnit niciodată la mărirea lui Svântă-pământ și că i-o lasă pe seamă. Revenind la chestiune a observat cârciumarului că nu e bine să se pună la adăpostul abuzului de autoritate al unui speculant politic ordinar ca Svântă-pământ și că el ca om trebuie să caute să-și dea seama de ceea ce este bun și drept și să procedeze potrivit cu conștiința că servește dreptatea și omenia.</p>
<p>- Dacă dumneata,îi spuse Dragomir, constați că suspecții din hanul d-tale, au porniri care amenință viața și averea semenilor, dumneata să-i descoperi și să-i lovești!</p>
<p>Cârciumarul râse cu mare poftă și-i spuse lui Dragomir că toate acestea sunt copilării... că, să nu se supere, dar mai auzise despre el că susține așa ceva, dar parcă tot nu-i venea să creadă...</p>
<p>,,Cum se poate, adăuga cârciumarul, găsi un om care să dea cu piciorul interesului său? Dar ce sunt nebun? repeta întruna... Nebun curat aș fi... dacă mi-aș goni clienții! Auzi dumneata! Ba nu zău, dumneata așa ai face? Zău dacă n-ar râde cu haz d. Svântă-pământ, dacă i-aș spune-o!</p>
<p>Samsarul Haim care până atunci ascultase discuția fără să zică un cuvânt intră în vorbă și el.</p>
<p>- Să-mi dați voie îngăimă Haim cu o voce pițigăiată, eu nu înțeleg să iau partea nimănui fiindcă nu aș vrea să contrazic pe nici unul. Eu sunt samsarul Haim și am nevoie să fiu bine cu toată lumea. Ochii mei văd multe, dar gura mea vorbește numai la interes... Atât aș putea numai să spun că de câte ori am cerut mai cu stăruință dreptul meu, de atâtea ori am mâncat bătaie. Iată-mă și acum sunt legat la cap, după cum mă vedeți.... Capul spart! Pentru ce? Pentru că am făcut cuiva vreo nedreptate? Dar de unde! Pentru că mi-am căutat dreptul meu.</p>
<p>Și Haim începu să istorisească cum după șase luni de alergătură, un adevărat martiraj, reușind să vândă o proprietate, în loc de o mie de lei cât convenise cu clientul sau cumpărătorul plata comisionului se pomenise numai cu o sută. Cumpărătorul după tranșarea afacerei, pusese pe colegul lui Haim de samsarlâc Potârcă să-i discute acestuia reușita afacerei. Potârcă susținea astfel că el îl hotărâse pe cumpărător să cumpere și că tot prin stăruința lui la vânzător se realizase vânzarea. Potârcă vindea pe colegul său pentru cincizeci de lei. A urmat proces, spunea Haim, cumpărătorul însă a jurat, căci altă dovadă nu a avut. „L-am insultat pe sala judecătoriei, iar el, ajutat de Potârcă, mi-au spart capul. Să-i dau în judecată? Mă tem că amenda la care voi fi condamnat va fi mai mare decât a celui care m-a lovit. Eu sunt samsarul Haim și el este, vorba d-lui Părpătilă, alegător în colegiul I.ÎI va apăra, poate, Svântă-pământ! Unde este dreptatea, să nu te superi, domnule Dragomir?''</p>
<p>- De ce nu te-ai îngrijit să obții un înscris? întrebă Dragomir.</p>
<p>- Pentru că nu a voit să mi-1 dea, răspunse Haim, iar eu ce să fac dacă clientul nu vrea să-mi dea înscris, să mor de foame? Dacă i-l cer spune că eu vreau să-l înșel... Dar mai bine e să tac... că Haim trăiește cu tăcerea.</p>
<p>- Bravo domnule Haim, zbieră cârciumarul, iar pentru asta mai poftim un pahar, și-i întinse un pahar mare de vin.</p>
<p>Dezgustul pe care i-l provocase lui Dragomir taverna începu să-i pară mai suportabil față cu interesul pe care i-l oferea cunoașterea mentalității acestor oameni, și dându-și seama că atât cârciumarul cât și mai cu seamă samsarul vin în contact cu întreaga „societate” schimbă tonul și căută să se apropie de ei spre a le smulge ceea ce au pe inimă. Făcu și el o cinste convorbitorilor săi, iar aceștia prinzând la limbă și crezându-1 câștigat în „partida lor", cum se exprima Părpătilă, începură să le dea drumul pe șleau. Haim în deosebi, era mai mult decât interesant. Dragomir surprinse la evreu o inteligență rară și ceea ce-1 interesa și mai mult: cunoașterea lumii.</p>
<p>- „Eu cunosc lumea, se lăudă Haim, și în privința asta știu întotdeauna ce vorbesc. Dacă aveți nevoie de vreo informație să o cereți de la Haim. El știe toate.</p>
<p>Și pentru că adineauri vorbeați de cinste să vă fac și eu o afirmație, nu din ură ci din dreaptă judecată: eu, domnule Dragomir, când ies în piață văd numai hoți”.</p>
<p>- Exagerezi d-le Haim, răspunse Dragomir.</p>
<p>- Să mă ierți, răspunse Haim, dar n-am exagerat deloc. Și doar nu vreau să spun că sunt hoți pentru că m-au înșelat numai pe mine. la-i pe toți de scurt cum au făcut averile și ai să vezi.</p>
<p>- Cine poate oase roade, vorbi cârciumarul de după tejghea.</p>
<p>- Dar ce eu zic altfel? replică Haim.</p>
<p>- Când găsești nu pierzi ocazia nici dumneata, domnule Haim, îi spuse Părpătilă.</p>
<p>- Mai întrebi? răspunse acesta... ce, ai vrea ca Haim să moară de foame? Dar lui Haim nu trebuie să-i cereți socoteală... El joacă după cum îi cântă alții... Om sărac... Și fiindcă veni vorba... Să vă spun ce mai afacere am făcut cu d. primar „Stinge-fonduri”... Tii! Ce deștept băiat e „Stinge-fonduri”! Ascultați! Poate că ați văzut cazanul acela din răspântia din piață... A stat acolo mai multă vreme... O mie și cinci sute de franci am câștigat eu de la el... Deștept băiat, vă spun drept, și mult îmi pare rău că nu mai e primar și acum!</p>
<p>- Ei, și cum s-a făcut? întrebă Dragomir.</p>
<p>- Foarte simplu, răspunse Haim. D. primar a vândut cazanul prin mine lui Herșcovici, fiindcă primăria nu avea nevoie de el. Îl cumpărase,se zice, pentru baia municipală, în realitate însă nu a servit la nimic și de aceea l-a vândut. Beneficiul net din această vânzare a fost de trei mii de lei, din care eu Haim am luat jumătate: o mie cinci sute de lei, iar d. primar cealaltă jumătate..</p>
<p>- Bravo! exclamă cârciumarul, dar bine a-ți învârtit-o! Nu... că e deștept băiat „Stinge-fonduri”, vorba dumitale, domnule Haim... Am mai auzit eu despre el multe.... Dar chestia e cum a aranjat-o la primărie?</p>
<p>- Ei, ce de asta te vaiți? răspunse Haim. Dar asta a fost un fleac! Câte afaceri mai mari nu a învârtit el, iar socotelile au ieșit de minune la primărie! Asta a fost o nimica toată... Afacerea întreagă: opt mii de lei, din care trei mii am luat noi; două mii s-au trecut ca cost al cazanului, iar restul de trei mii de lei, i-am lăsat lui Herșcovici. A trebuit să câștige și el... Eu însă am luat banii de la acesta... Cei trei mii de lei mi i-a dat mie in mână... Banii au fost în mâna lui Haim... aici, și Haim întindea palma dreaptă, și o privea. Și așa m-am dus cu ei la d. primar. Ce băiat deștept! Dar, domnule Dragomir, să nu te superi... Bine ar fi să faci și d-ta nițică politică! Ah, ce om ai ieși! Secretar general să fii... și să-i dai lui Haim furnituri... Tii, ce mai treburi! Dumneata numai să dai ordin și Haim este pretutindeni... Și atunci să vedeți sutele de mii... avere mare, casă mare... echipaj...</p>
<p>- Vezi mă Haim să nu te pricopsești înaintea mea, râse cârciumarul. Vezi să nu mă lași pe jos!</p>
<p>Discuția aceasta îi zdrobise sufletul lui Dragomir... Se sili însă să simuleze interes pentru dânsa, spre a descoperi unele taine pe care deși le bănuise dar nu avusese încă ocazia de a-i fi precizate prin realități. Pentru a-i provoca întâmpină dar că nu înțelege cum un secretar general, sau un ministru chiar, ar putea să facă asemenea afaceri... Și doar atâta îi trebui lui Haim, ca să dezlege sacul cu cele știute...</p>
<p>- Să-ți spun eu, domnule Dragomir, reluă Haim, căci să mă ierți, văd că dumneata nu știi nimic. Ai idee despre furnitura de opinci, de la ministerul de război?</p>
<p>- Nu am nici o idee, răspunse Dragomir, decât despre afacerile făcute la acest minister care s-au discutat prin ziare și în Parlament. Și după câte mi-aduc aminte despre așa ceva nu a fost vorba.</p>
<p>- Ce crezi dumneata, spuse Haim, că se scriu toate la jurnal? Câte nu se trec cu vederea și câte rămân nedescoperite!</p>
<p>- Cunoști pe ministrul ,,Burtă-Verde" ? Nu-1 cunoști! Știam... O vorbă numai a pus și afacerea a fost gata... Toată furnitura de opinci a fost dată lui Șmecherescu, și bietul Șmecherescu care mai acum câteva luni nu avea pantaloni, acum să-l vezi elegant, parc-ar fi și el ministru... Ce să-ți mai spun că opincile sunt scurte și nu se pot întrebuința!</p>
<p>- Ei, aici să-mi dai voie, domnule Haim, ripostă Dragomir, nu-ți permit să bănuiești patriotismul miniștrilor noștri. Nu se poate concepe un asemenea mizerabil. Mintea mea refuză să admită o canalie decăzută astfel la conducerea Statului nostru în momentele acestea. Nu te cred... Poți să spui orice... Mai sunt și invenții... Asta nu se poate... căci atunci ar trebui să admit că suntem condamnați... și aceasta nu pot, nu vreau s-o admit...</p>
<p>Samsarul revoltat se ridică de pe scaun și bătu cu pumnul în masă.</p>
<p>- Nu există patriotism când e vorba de bani, domnule Dragomir! Dumneata nu vezi un șef de partid milionar vândut și atâți politicieni din fruntea țării conrupți cu bani nemțești? Unde le e patriotismul?</p>
<p>- Aceștia, răspunse Dragomir, pretind că s-au vândut pentru o credință, dar ceea ce îi trădează este că ascund această vânzare dovedită. Adevărul este că unii s-au vândut pentru interese politice; alții pentru interese bănești, sau în sfârșit și pentru unele și pentru altele... Dar chiar și cei care pot invoca credința lor, vând năzuințele unui neam întreg. Noi însă nu vorbim de acești vânduți, vorbim de miniștri și aceștia... întrucât ar putea fi bănuiți?</p>
<p>- Bine dar, răspunse Haim, dumneata nu vezi ce scriu ziarele despre guvern? A lăsat să treacă momentul de la Lemberg... momentul intrării Bulgariei în războiul împotriva Serbiei... De ce? Dumneata nu vezi că o scaldă și guvernul?</p>
<p>- Domnule Haim, zise Dragomir, văd că ești tare în politica internă și că nu te pot birui. Îmi plânge inima de ceea ce îmi vorbești și parcă tot nu aș vrea să le cred. Sunt totuși atât de interesante cunoștințele d-tale practice că dacă doresc ceva mai cu tărie în acest moment este să cunosc lumea după arătările d-tale. Iți voi rămâne recunoscător dacă mă vei introduce în „societatea” în care trăiești, și nici eu nu te voi uita atunci când va fi vremea.</p>
<p>- Să trăiești domnule Dragomir, răsună de după tejghea glasul dogit de băutură al cârciumarului... Așa te vreau... Să te dedai cu lumea că nu merge!</p>
</div>
<div type="chapter" n="2">
<head>II</head>
<p>Întors acasă la miezul nopții Dragomir se simțea buimăcit de cele ce văzuse și auzise. Nu se aștepta la atâtea din dugheana aceea infectă. Această dugheană reprezintă realitatea, o realitate atât de dureroasă pentru năzuința sa în privința viitorului țării sale.</p>
<p>A reflectat adânc asupra celor spuse de evreul Haim, pentru că spusele lui nu reprezentau numai o părere izolată ci era părerea cafenelelor și prăvăliilor pe care acesta le colinda zilnic. Cuvintele sale reprezentau așadar o opinie generală și... atunci în țară la noi, gândea el, e un adevărat dezastru moral, iar împrejurările războinice care au vindecat multe păcate în țările care se războiesc, la noi le-a înmulțit. Mai era însă o nădejde care licărea în sufletul său și aceasta îi dădea curaj. Gândul că mai sunt si alte realități în țara aceasta afară de aceea care i se înfățișase, îi lumina mintea. Se gândi la poporul de jos și mai cu seamă la poporul de la țară, iar amintirea înălțătoarei, a neîntrecutei conștiinți de datoriile cele mai sfinte de pe câmpiile Bulgariei, cu ocazia campaniei din 1913, îl făcea să se reîntoarcă la vechea sa credință că în cele din urmă tot conștiința dreptățoi va birui și că țara aceasta nu e pierdută. Cu aceeași încredere își a-minți apoi de elita intelectuală cinstită și modestă din țara aceasta, care cercetează și cunoaște tot și așteaptă cu resemnare și încredere prefacerea ei din temelii. Da, avem o elită intelectuală, își zicea, și este și aceasta o realitate. Ea formează astăzi adevărata opinie publică a țării la care s-au raliat unele partide politice din opoziție și o parte importantă a presei noastre. Sunt dar speranțe de izbândă iși zise Dragomir, căci există reazimul năzuințelor acestui popor. O forțare supremă căci pregătirea există.</p>
<p>Totuși pe Haim nu putea să-l uite și se hotărî să-l urmeze într-o explorare a cercurilor cunoștințelor sale.</p>
</div>
<div type="chapter" n="3">
<head>III</head>
<p>Băcănia „la butoiul mare" este cea mai bună băcănie din orașul Dâmbu. Ii mergea însă numele acesta nu doar pentru că ar fi avut cele mai bune și convenabile articole, ci pentru că de acolo târguia elita orașului. Și cu toate că ceea ce se vindea într-însa era de calitate inferioară și mai scump, totuși lumea năbuia acolo ca să zică că face parte din elită.</p>
<p>Patronul d. Nae Ciupitu, un băiat deștept și el, atrăsese lumea bună a orașului prin eleganța prăvăliei și prin purtarea sa elegantă. Știa apoi cum să cinstească „autoritățile" orașului cu care era astfel în termeni foarte buni, căci d. Nae Ciupitu avea în afară de băcănie și local de aperitive de la care câștiga tot așa de bine, deoarece era mare meșter în dresul băuturilor spirtoase.</p>
<p>Pe la orele unsprezece dimineața începeau să-i vină mușterii la aperitive. La această oră Dragomir se înființă într-una din zile în băcănia la „Butoiul mare”. Îl găsi acolo pe Haim, stând de vorbă cu patronul. La intrarea lui Dragomir în prăvălie acesta fu prezentat de către Haim d-lui Nae Ciupitu, care nu-și putu ascunde bucuria că dobândește un nou client. Căută dar să-și afirme veselia comandând „un rând” după care comandă retrăgându-se cu toții în odaia specială de aperitive Haim și cu Dragomir luară loc la o masă.</p>
<p>Rândul de pahare cu vin sosit, d. Nae Ciupim întrebă grațios pe mușterii dacă nu ar dori și ceva icre, căci i-au sosit cișituri proaspete. Dragomir care numai la „aperitive” nu se gândea îi lăsă lui Haim sarcina de a primi comenzile făcute de însuși patronul și de a le consuma.</p>
<p>Masa la care ședeau Dragomir și cu Haim fiind în dreptul ușii, aceștia putură vedea intrând în băcănie un domn înalt, blond, în vârstă ca de 50 de ani, foarte elegant îmbrăcat.</p>
<p>Patronul prăvăliei le șopti încet: „fostul polițai Năstase Lung-de-mână". Noul venit privi în odaia „aperitivelor” și zărind acolo pe d. Nae Ciupitu împreună cu ceilalți doi mușteri salută și apoi își întoarse privirile către cutiile cu conserve de pescărie si către putinile cu icre și celelalte bunătăți sărate din băcănia la „Butoiul mare”.</p>
<p>După ce stăpânul comandă unui băiat din prăvălie să servească pe d. „Năstase”, profitând de ezitarea acestuia de a intra la ,,aperitive”, începu, neavând ce vorbi și din dorința de a-l distra pe Dragomir, să-l descrie pe fostul polițai.</p>
<p>- Nu-1 cunoști pe ,,Lung-de-mână”, d-le Diagomir? întrebă d. Nae.</p>
<p>- Mai mult din vedere, așa... răspunse Dragomir,</p>
<p>- Din vedere, nu știi nimic... reluă d. Nae surâzând...</p>
<p>- De unde însă porecla de Lung-de-mână, întrebă Dragomir?</p>
<p>- De la isprăvile din timpul când era polițai, răspunse d. Nae. Ce nu știi? A făcut o avere întreagă din poliție... Când descoperea un furt împărțea pe jumătate cu hoțul ca să-l facă scăpat, dacă nu-i lua el tot numai ca să-l lase în pace... 300 de franci pe lună regulat de la brutari ca să-i lase să dea lipsă la greutatea reglementară a pâinii... 400 de franci pe lună regulat, pardon... de la CafeChantant ca să lase pe patroana localului să-și facă mendrele...</p>
<p>- Bravo pișicher zise Haini!</p>
<p>Discuția le fu întreruptă în acest moment din cauză că d. Năstase, intră în odaia „aperitivelor”. Morfolind în gură o bucățică de sardea de „lissa” fostul polițai' se așeză pe un scaun la o masă vecină cu acea la care ședeau Dragomir și cu Haini.</p>
<p>D. Năstase intră în vorbă cu vecinii săi de-a dreptul, căci d-sa se socotea om cu mare popularitate, așa că nu mai ținea la banala formalitate a prezentărilor.</p>
<p>- Ce or fi pățit prietenii noștri, glăsui el, că nu au răspuns până acuma la apel?... A... ha! că bine zici... Ghiță Roșcoveanu a fost aseară la un chef... A botezat frate-su Ioniță un copil al lui Dumitru Spală-Varză... Sigur că o fi stat până la ziuă... Licheaua de Istrătescu a jucat cărți azi noapte până la două la clubul „Viitorului” și nu cred să mai vie căci trebuie să fie amărât de tot: l-a curățat de io.ooo de franci, arenda pe care trebuia să o numere proprietarului său Nicolaidis zilele acestea...</p>
<p>- Și, nu mai are alte parale d. Istrătescu? întrebă Haim.</p>
<p>- De unde? ridică din umeri fostul polițai!.</p>
<p>- Va să zică, reluă Haim, proprietarul poate cere rezilierea contractului de arendare... și știți că aș avea eu un amator pentru moșia d-lui Nicolaidis!?</p>
<p>- Să nu te împingă păcatele domnule Haim, zise fostul polițai, să-i bagi ceva în urechile lui Nicolaidis ca să știi că nu e bine de dumneata... Să te ferească Dumnezeu să afle Istrătescu...</p>
<p>Evreul tresări de greșeala pe care o făcuse vorbind și căută să o dreagă.</p>
<p>- Eu să spun ceva d-lui Nicolaidis? Să mă pun rău cu d. Istrătescu? Dar ce de ieri îl cunosc?... Cât grâu nu i-am vândut eu? Și de câte ori nu am câștigat de la dânsul parale?</p>
<p>Patronul băcăniei intervenind în favoarea lui Haim, cu toate că știa că acesta tot va face isprava, îl liniști pe d. Năstase cu vorba că Haim nu divulgă ce aude în prăvălia sa. Și ca să schimbe discuția aminti de cazul fostului casier de la primărie Ciupercescu, care dăduse la cărți într-o noapte tot la clubul „Viitorului” suma de 20.000 de franci, luată din casa comunală, iar a doua zi s-a dus de s-a aruncat înaintea trenului.</p>
<p>- Așa sfârșesc secăturile astea...vorbi îngâmfat fostul polițai... Nu mai este nici o cinste în administrație... Nu avem funcționari... Și adresându-se d-lui Nae îi comandă: „Adu-mi o litră cu vin... de acela șampanie, știi dumneata de care îmi place mie”.</p>
<p>Iar pe când patronul repeta comanda băiatului din prăvălie, d. Năstase Lung-de-mână continuă...</p>
<p>- „Asta e țară dom’le? Nu avem funcționari de carieră! Vai de ea de administrație... Nu apucă un om de ispravă să intre într-însa și încep cu bula împotriva lui... Câte sacrificii n-am făcut eu în poliție și poftim! S-a schimbat guvernul care mă numise, am fost scos și eu... Serviciile mele aduse orașului, cinstea mea... toate nu au fost nimic... Și pe cine a adus în loc? Un mototol... Un nimic... Asta-i țară dom’le?’’</p>
<p>Băiatul aduse litrul cu vin, iar d. Năstase începu să umple paharul și să soarbă. Stăpânul băcăniei, Dragomir și cu Haim se uitau lung unul la altul fără să zică un cuvânt. Fostul polițist continuă să-și laude fosta sa administrație polițienească.</p>
<p>— Ce,—spunea el,- - fiindcă am fost acuzat de falsul statelor de plătă ale gardiștilor? Dar m-a întrebat cinevă ca să-i pot spune cine a fost vinovatul ?</p>
<p>Haim curios ca întotdeauna să afle totul, și întrucât despre această potlogărie nu avusese cunoștință, îl întrebă pe fostul polițist:</p>
<p>— Mă iertați coane Năstase, dar ce-i cu falsul statelor de plătă?...</p>
<p>— Ce să fie? Altul a făcut-o și eu trag ponosul...: Intrebați-1 pe fostul primar Stinge-fonduri... El mi-a cerut să trec în state drept gardiști oameni care-i făcuse servicii la alegeri... -</p>
<p>— Și primeau aceștia lefile respective. întrebă mirat Dragomir?</p>
<p>— Asta nici vorbă,— răspunse Lung-de-mână,— dar de unde sunt eu vinovat pentru aceasta? Sub-altern mă 'nțelegi... Funcționar conștiincios... și-atât...</p>

<p>-- Dar cu paza orașului cum stăteam atunci?-- întrebă Dragomir.</p>
<p>Ei, răspunse d. Năstase, paza orașului! ce vorbești și dumneata? dar când o fi să te fure hoții poate să te păzească și zece gardiști... Pe mine crezi că nu m-au furat pe când eram polițist?!...</p>
<p>Și tot nu i-ați mai prins coane Năstase întrebă băcanul?</p>
<p>- Am ieșit din poliție, - răspunse d. Nastase și... vezi dumneata, ce puteam să mai fac?... Știi că cu noua poliție nu mă împac...</p>
<p> Fostul polițai care se încurcase rău în discuțiune găsi în acel moment ocazia să schimbe vorba.</p>
<p>Intrase în băcănie prefectul Sandoleano. mai exact Sănduleanu, căci d. prefect care suferea încă de boala elitei își pocise numele in franțuzește ca să pară că este mai mult decât ceea ce îl arătă realitatea. Intr-adevăr realitatea îl prezintă pe d. Sănduleanu ca pe un om extrem de comun. Diform și gras și fără nici o expresie în figură, nu ai fi zis că e „autoritate” decât dacă i-ai fi suprins manierele brutale.</p>
<p>Intrase în prăvălie fără să spună bună ziua, și cum îl zări pe patron la „aperitive” îl întrebă cu glas răsunător: —„Ai noștri nu sunt pe aici?”</p>
<p>— Nu sunt, coane Săndulene, — fu răspunsul băcanului,---nu au venit încă până acum....</p>
<p>Fostul polițist Năstase ca să pozeze ca făcând parte din „ai noștri” ai d-lui prefect, se ridică de pe scaun, salută până la pământ pe prefect și ieșind de la „aperitive” intră în băcănie.</p>
<p>Prefectul abia mulțumi, aducând degetul la pălărie și se eschivă de fostul polițist întorcând capul către o cutie cu icre negre moi pe care simula că o examinează cu atențiune. Intră chiar în vorbă asupra prețului lor cu d. Nae care de la venirea acestuia intrase în băcănie.</p>
<p>Conu Năstase, refuzat în chipul acesta, umilit față de Dragomir și Haim, care văzuseră totul, se întoarse la masa sa vădit enervat.</p>
<p>— Il cunoașteți domnilor,- îi întrebă conu Năsțase pe vecinii săi,—arătând spre prefect?</p>
<p>— Cum să nu,— vorbi Haim... domnu prefect...</p>
<p>- Nu vă speriați de el domnilor, - deschise mai bine gura fostul polițai, a ajuns acolo unde îl vedeți ștergând hainele și sărutând mâna d-lui ministru Rahoveanu... E sluga lui plecată... Ce unde îl vedeți că își dă ifosele astea?.., Nu e nimica de el... Credeți-că face ăsta vre-o administrație? Administrație de ciupeală... S’a pricopsit după urma politicei și a prefecture!...</p>
<p>- - E mare... deștept, spuse Haim... Ce mai m’a învârtit când a cumpărat via de la d. Mușetescu. De trei ori am vrut să mă lipsesc de afacere... dar de... domnu prefect.., nu puteam să nu’l servesc... Și tot el a reușit... Mușetescu nu s’a ales cu nimic... Via ipotecată... iar creditorul o scosese în vânzare... D. prefect îl pusese pe acesta să i-o vândă. Unii spun că chiar d. Sănduleanu îi dăduse bani ca să-l împrumute pe Mușetescu pentru că pusese ochii pe ea de mult... D. Mușetescu apoi are doi băeți funcționari și nu se pute împotrivi... Așa, i-a vândut-o pe prețul ipotecei: 20.000 de franci, vie care face cel puțin îndoit.</p>
<p>Dar ce, numai via și-a cumpărat-o așa, dar pădurea din „Ciorăști”? dar casele? toate au fost luate pe nimic prin abuz de autoritate, adaugă fostul polițai...</p>
<p>Haim rugă pe conu Năstase să facă gura mai mică de teamă să nu audă d. prefect... dar fostul polițaiu care se aprinsese puțin și de vin strigă tot mai tare. Noroc că în momentul acela intră în băcănie Stănică Dârlogeanu un om tânăr ca de 40 de ani cu înfățișare grotească, guraliv și de o obrăznicie desgustătoare... Apariția acestuia îl făcu pe fostul polițai să-l uite pe prefect... Prezența lui Dârlogeanu și intimitatea sa cu prefectul
îl supăra și mai rău, căci cu toate că fusese zărit de Dârlogeanu, nici acesta nu'i dăduse nici o atenție..... -</p>
<p>— Uite’l și pe ăsta,— făcu Lung-de-mână, fost ajutor în biroul de inginerie al lui Ioniță Șovăială... După ce că l’a adus în sapă de lemn pe bietul Șovăială, se mai dete și pe lângă nevastă-sa... iar astăzi marele inginer •este pe drumuri- fără casă, copiii nenorociți, iar Dârlogeanu e mare proprietar și după ■cum îl vedeți... bea cu prefectul... și ca mâine •o să-l vedeți primar.</p>
<p>E om bogat și deștept,—spuse Haim.</p>
<p>— Iacă-1 și pe d. Albianu, exclamă samsarul. D. bancher Albianu... A venit și dumnealui la un aperitiv...</p>
<p>Și fiindcă Dragomir se miră de numele acesta Haim începu să-i explice că numele adevărat al bancherului eră Weissman, că este evreu de ai lor, împământenit însă, alegător în toate colegiile, întrucât este om bogat și ■că și-a schimbat numele ca să fie mai bine primit în cercurile românești conducătoare din ■oraș cu care avea strânse relațiuni de afaceri.</p>
<p>Rând pe rând mai veniră apoi judecătorul Neghină, d. deputat și avocat Svântă-pământ și tânărul avocat Cercel, făcând cerc intim cu «cei aflați în băcănie. începu ,.cinstea” și cel mai gentil dintre toți era tânărul Cercel care-arăta o deosebită atențiune judecătorului Neghină, tratându-l cu cele mai alese vinuri.</p>
<p>Fostul polițai care-i observa nu voia să-i cruțe de loc.</p>
<p>- Ca mâine,— zise,— arătându-l pc Cercel,, o să-l vedeți și pe ăsta deputat... Uitați-vă cum îl mai cinstește pe judecător si ce curtenitor este cu prefectul... Nimic decât ca să-și facă mână bună pe lângă ei...</p>
<p>— E șmecher mare spuse Haini...</p>
<p>-- Atâta doar, - răspunse fostul polițai, încolo... moale de gură... carte puțină... și nu: e nici un deștept...</p>
<p>— Vorba e, știe să se învârtească?— întrebă Haim,— asta-i toată chestia... Dacă are trecere la autorități e destul... Ce-mi pasă mie cum e avocatul? numai treaba să mi-o facă!</p>
<p>Fostul polițai se apropia de vecinii săi și. le vorbi pe șoptite: „rămâne vorba între noi,, știți că afurisitul de bancher i-a pus cârligul de nas judecătorului Neghină?”</p>
<p>- - Ei cum ? întrebă repede Haim...</p>
<p>- Bagă de seamă să-ți ții gura,— îi observă d. Năstase,— căci asta nu e lucru de glumă... Să nu te împingă păcatele s’o spui unde nu trebue că nu mai calci pe la judecătorie...</p>
<p>Evreul protestă, cu toate că în sufletul lui simțea o bucurie nespusă, bucuria că în sfârșit el, samsarul Haim, îl avea în mână pe judecătorul care nu-i dăduse niciodată dreptate.</p>
<p>Și fostul polițai continuă:</p>
<p>— Cămătarul i-a avansat parale lui Neghină... Acesta joacă cărți și are nevoe de bani, iar Weissman l'a urmărit și l’a .. ajutat... ■ca să-l oblige tot mai mult... Și acuma ma înțelegeți d-voastră, cămătarul are dreptate întotdeauna...</p>
<p>— Dar chiar o lucrează el așa ca să-și poată scoate întotdeauna dreptate. — observă Haim... Aici e meșteșugul lui Și să vă spun una de probă.</p>
<p>„Nepoții Telegenci în înțelegere cu Weissman au adus-o într'o zi pe mătușa lor'a tribunal să facă un act... Telegeanca este și oarbă și surdă. Cum au adus-o și cum a fost primit actul ei știu... Destul că s'a descoperit în urmă că nepoții o făcuse pe bătrână să creadă că trebiie să meargă la tribunal pentru depunerea unui act de arendare a moșiei sale Stâlpul, pe temeiul căruia aveă să primească 1o.ooo lei arenda primului an. De fapt actul eră de ipotecă, pentru suma de 80.000 lei, din cate peste cei 10.000 de lei dați de cămătar Telegfencei, acesta mai dăduse nepoților încă io.ooo lei, pentru realizarea afacere!. Cu procente datoria a trecut de 100.000 de lei, iar astăzi Albianu a scos moșia în vânzare...</p>
<p>Cine poate să spună, — observă Haim, că d. bancher nu are dreptate în urmărirea pe care a făcut-o? Are actele în regulă.. Și așa merge la tribunal: cine are acte are dreptate”...</p>
<p>Iacă asta n’o știam, strigă în gura mare fostul polițai, deșteptând atențiunea celor ce se cinsteau îh băcănie.</p>
<p>Svântă-pământ dornic de popularitate, întrucât năzuia să ajungă șef de partid în localitate, și după el avocatul Cercel, intrară în camera separată a „aperitivelor” spre a vedea cine-i și pe acolo, după cum obișnuiau să se exprime.</p>
<p>Intrând înăuntru, Svântă-pământ se prezintă singur lui Dragomir, lucru pe care ii făcu și Cercel. începură să discute despre aperitivele luate, să le laude aducând elogii d-lui Mae Ciupitu care avusese o idee atât de bună cu deschiderea localului.</p>
<p>Plictiseala acestei discuțiuni, mirosul greu de băutură și lumea pe care o cunoscuse aici îl făcură pc Dragomir să nu mai poată rezista și să plece. Iși luă ziua bună dela fostul polițai și de la noii veniți și ieși prin băcănie însoțit de Haim.</p>
<p>In trecerea lor Dragomir și Haim auziră pe prefect cum descria tovarășilor săi cu patimă pe domnișoara Suzane, călăreață la circul Wolff sosit de curând în oraș, la a cărui primă reprezintație azistase. Prefectul eră foarte meșter în această descriere, iar cei din jurul său îl ascultau cu plăcere. Sub inspirația băuturii o imită pe Suzane cum galopă cu calul, reproducând gesturile artistei.</p>
<p>Dragomir se despărți de samsar în ușa băcăniei. Rămas singur pe stradă își aminti de întrebarea adresată de prefectul Sanduleanu băcanului la intrarea sa în prăvălie: „Unde sunt ai noștri?” Și acum înțelegeă bine cuvintele „ai noștri. La început își închipuia că prin această expresie prefectul desemnă pe partizanii săi politici, acum însă pricepu că eră vorba de o clică de foști, actuali și  viitori conducători ai destinelor nenorocitului județ și oraș în care locuiră..;. In mintea sa se făcu tot mai multă lumină asupra rostului trebulor publice din prezent și se gândi umilit la societatea de a cărei considerație trebuia să se bucure. Totuși înzestrat cu un avânt sufletesc înălțător, Dragomir continuă să spere. In inima lui nu murea nici o impresie dată de lumea care-l înconjură ci tocmai din potrivă din aceste impresii răsărea îndemnul său la viață și marea sa încredere în viitorul țârei sale... Simțeă că drama urâtă a politicianismului care se desfășoară în jurul său va trezi într’o zi poporul la adevărata viață...</p>
<p>Și cugeta că acea zi nu este departe și că o apropie și groaznicul incendiu pe care l’au aprins în Europa ungurii și germanii... incendiu care, prevcdeă că va fi stins și de poporul său, pentru ca neamul întreg să nu fie consumat de el...</p>
</div>
<div type="chapter" n="4">
<head>IV</head>
<p>Despărțindu-se de Dragomir, Haim, om practic, socotea folosul pe care din care poate aduce cele auzite la „Butoiul mare”. Descoperise două afaceri din care putea să câștige parale și'și trudea mintea cum să le ticluiască să poată reuși mai bine.</p>
<p>Prima afacere, și pe care samsarul o socotea mai sigură eră acea cu rezilierea contractului de arendare al lui Istrătescu, care nu avea cu ce plăti arenda moșiei luată dela Nicol aidis. Sc temu un moment că Istrătescu va putea găsi cei 1o.ooo fr. trebuincioși cu împrumut, și, în cazul acesta afacerea eră pierdută. Iși aminti însă că arendașul nu mai are nici un credit din cauza patimei jocului de cărți și ca prin urmare poate să-și pună în aplicare planul cu toata siguranța succesului.</p>
<p>Se duse deci drept acasă la Marinescu, amatorul să ia în arendă moșia lui Nicolaidis.</p>
<p>Nu’i spuse nimic din cele petrecute în prăvălia d-lui Nae Ciupitu ci îl sondă numai în privința comisionului său pe care-1 pretindea cât mai mare față cu angajamentul pe care și’l luă să pună pe proprietar în situațiunea de a putea reziliă contractul.</p>
<p>Marinescu care știa că Haim e deștept și că-i poate face o afacere bună îi făgădui, cu atât mai mult că se gândea că la plată samsarul va mai lăsă din pretenții.</p>
<p>Dela Marinescu Haim se duse apoi Ia Nicolaidis, căruia îi spuse cele auzite dela fostul polițai Lung-de-mână, în camera de aperitive” de la băcănia „la Butoiul mare”. Adăugă că noul arendaș este gata și că acesta dă câtevă mii de lei în plus peste arenda pe care o luă dela Istrătescu.</p>
<p>Nicolaidis care atâta așteptă nu stete mult la gânduri și execută întocmai planul lui Haim, care reuși în întregime.</p>
<p>A doua afacere, mai grea, dar pe care Haim nu voiă să o treacă cu vederea consistă din a putea ciupi cevă parale dela prefectul Sănduleânu în chestia cu artista Suzane dela circul Wolff. Eră greu, într’adevăr, însă samsarul întemeiându-se pe cunoștința pe care o aveă de multă vreme cu prefectul și pe serviciile pe care i le făcuse în trecut, îndrăzni să se ducă să i-o propună. Căci, își zicea Haim; „bătaie pentru aceasta nu am să mă. nânc; cel mult are să mă isgonească, și ce ași pierde eu Haim cu asta?”... Dar nici aceasta nu i se putea întâmplă,— socotea el,— de oarece prea,vorbea cu patimă prefectul despre domnișoara Suzane în băcănia d-lui Nae.</p>
<p>Nu vru să se ducă acasă la Sănduleanu din cauză că acesta eră însurat și avea copii mari, iar zidurile au urechi,— își ziceă Haim. Se duse dar la prefectură.</p>
<p>Eră pe la orele zece dimineața. Sănduleanu nu venise încă. Intră în sala de așteptare care eră plină de primari și notari ai comunelor rurale din județ, de oameni de afaceri și câteva persoane influente din oraș, venite pentru intervențiuni pe lângă prefect.</p>
<p>Haim trase cu urechea și aici despre o afacere grasă pusă la cale de un deputat în tovărășie cu prefectul și care urmă să se facă pe numele unui om de pae al acestora anume Ilie Georgescu, zis Otreapă și care fiind de față găsise ocaziunea să se laude cu afacerea din care urmă să iasă pricopsit. Eră vorba de o vânzare în tăere a unei păduri a județului și lucrurile fuseră aranjate cu așă dibăcie că toți concurenții fusese înlăturați cu toate că oferise prețuri înzecite peste ce dăduse Otreapă... Neapărat că și acesta urmă să aibă partea lui în afacere, dar de sigur că pricopseala avea să revie în primul rând deputatului și prefectului, și deaceea unii din cei prezenți întorceau capul cu desgust de la. Ilie Georgescu pe când acesta se lăuda, iar alții îi. râdeau în nas.</p>
<p>Cam pe la ora 11 sosi și prefectul. Trecând prin sala de așteptare privi la mulțimea care îl așteptă și făcu semn lui Ilie Georgescu, să vie după dânsul. Acesta însă nu stete în cabinetul prefectului decât câteva minute, și ieși. In acel moment aprodul anunță pe Haim că dacă are ceva de vorbit cu d. prefect poate să intre-. .</p>
<p>Pe cât de mare fu bucuria lui Haim când se văzu chemat pe atât de mare a fost nararea celor rămași în sală de așteptare printre care erau și unii cu vază. Aceștia însă nu se socotiră ofensați pentru atențiunea pe care Sănduleanu o dedea samsarului pentru că bănuiau că este la mijloc vre-o afacere în care prefectul este direct interesat, mai cu seamă că și cei mai mulți dintr’înșii erau veniți tot pentru afaceri, care însă îi interesau numai pe ei.</p>
<p>Intrând în cabinetul prefectului acesta se arătă grăbit și ceru lui Haim să-i lămurească rostul vizitei.</p>
<p>Lui Haim nu prea îi convenea însă graba aceasta, căci afacerea pentru care venise fiind de un ordin mai delicat ar fi vrut ca mai întâi s&gt;ă discute desjpre alte lucruri, până când să vie la chestiune.</p>
<p>Începu dar prin a-1 lăudă și a-i spune câte aude de bine în public despre administrația lui și că de curând chiar a avut ocaziunea să constate aceasta în ziua când s’au văzut în băcănia dela „Butoiul mare”.</p>
<p>— Frați și în vervă,— îi adăogă Haim, neștiind cum s’o înceapă...</p>
<p>Prefectul care nu-și mai aducea bine aminte de cele ce discutase în prăvălia lui Nae Ciupitu, tot nu putea să-l înțeleagă pe Haim...</p>
<p>— V-am făcut un serviciu, își luă în sfârșit Haim curagiul,— și..\ am vorbii cu domnișoara Suzane...</p>
<p>— Ce Haim glumești? Ești nebun? Cin’ te-a pus?— îl dojeni Sănduleanu și începu să râdă cu poftă...</p>
<p>Haim într’adevăr fusese mai de vreme la artistă și-i spusese că a fost plăcută de prefectul județului și că îi poate aduce dela el un cadou de 500 franci pentru un costum..,. Să-i facă însă și lui parte din sumă..</p>
<p>Partea grea a afacerei eră prin urmare cum să facă Haim să scoată banii dela prefect, căci restul ar fi mers ușor./. Mă rog eră d. prefect la mijloc și artista nu putea să-l refuze, cât despre Sănduleanu Haim avusese a doua oară acum ocaziunea să constate marea simpatie pentru Suzane...</p>
<p>Trebuia dar ca Haim să pună chestiunea neted... și o puse.</p>
<p>— Domnule prefect, artista are ;nevoe de un costum cu 500 de lei ați putea-o ajută...</p>
<p>— Ce? se răsti Sănduleanu... Cinci sute de lei? D'astea te-ai apucat Haim?</p>
<p>Haim care-I știa pe prefect avar, dar afemeiat, prinse să-i amintească descrierea pătimașă pe care o făcuse artistei în băcănia „la Butoiul mare”...</p>
<p>In loc însă să-l înduplece pe prefect acesta se aprinse și mai tare. Vocifera că i se făcuse lui Haim rușine că s’ar fi putut auzi în salonul de așteptare. însfârșit samsarul o sfecli când l'a auzit pe prefect susținând că artiștii circului sunt spioni nemți și că îi va pune în urmărire. Iși aduse aminte însă că domnișoara Suzane eră franceză și la această observațiune a sa prefectul tot nu se dădu bătut, ba încă continuă să afirme și mai cu tărie că și artista este spioană.</p>
<p>Haim ieși din cabinetul prefectului pela orele unsprezece și jumătate foarte abătut.</p>
<p>Nu numai că nu reușise nimic dar mai dăduse de necaz și pe artiștii circului. Mirosise el însă cam ce însenină supărarea prefectului și se gândeă cum să o dreagă. Cei 500 de lei ceruți îl necăjise pe d. Săn-duleanu și acum samsarul eră în căutarea unui mijloc de a împacă toate interesele.</p>
<p>A doua zi un comisar se prezintă la directorul circului cerându-i relațiuni asupra artiștilor săi care sunt învinuiți de spionaj. Cercetările urmau să fie făcute mai cu seamă asupra domnișoarei Suzane care eră în principal bănuită. </p>
<p>Haim aflând dela artistă cele petrecute căută să o domolească explicându-i ce este la mijloc. Chestiunea pentru Haim eră însă de a puteă ciupi ceva. Se duse dar la director și’i spuse că el are trecere pe lângă d. Săn-duleanu și că poate să înlăture pâra adusă artiștilor cu condițiunea de a i se da cevă.?.</p>
<p>— „Haim nu e pretențios, — a spus el. Două, trei sute de lei sunt de ajuns”.</p>
<p>Directorul făgădui, iar Haim îi destăinui dedesuptul acestei neplăceri. II hotărî dar pe acesta să o trimită pe Suzane la d. prefect spre a-1 convinge că nu este spioană.</p>
<p>Ingeniosul Haim a reușit astfel să ia și de la directorul circului Wolff suma de două sute de lei. Și nu se bucura numai de atât, cât mai cu seamă pentrucă îi eșise numele în oraș că se bucură de încrederea prefectului și că are mare trecere la el...</p>
<p>Dar cum bucuria aceasta îi venea și după urma lui Dragomir îl căută să-i mulțumească. Haim îl consideră acum pe Dragomir ca om cu piază bună și se hotăra să-l conducă mai departe în cercurile cunoscuților săi.</p>
</div>
<div type="chapter" n="5">
<p>V</p>
<p>Când pe la orele cinci după amiază Dragomir intră în cafeneaua „Elitei” aceasta eră arhi-plină. Pâlcuri-pâlcuri de indivizi erau grupați în jurul meselor pe care se jucă „table sau. „cărți”, iar cei cari nu aveau loc pe scaune făceau roată în jurul lor, șezând în picioare. Dacă doi inși jucau, de atâtea ori pe ațâți căscau gura. Numai în fundul cafenelei eră puțină animație..!. De acolo se auzea gălăgie. Privind într'acolo Dragomir îl zări pe Haim într’un grup a cărui cunoștință o făcu prin mijlocirea lui. Ii fură prezentați: lofdache Popescu arendașul moșiei „Bălțile”, proprietatea doamnei Penclopa Arghi-riadis, un distins agricultor,— spuneă Haim.— care numai în cinci ani de. arcndășie a pus la o parte un capital de patru sute de mii de franci. D. lordache avusese mai înainte ca ocupațiune măcelăria, care însă nu’i rentase îndeajuns, împrejurare care l’a făcut să o părăsească. Ii fu prezentat apoi d. Ghiță Clanță, comisionar de cereale, un a-toate-știu-tor, care dela politica externă mondială, pe care o învârtea pe degete, trecea cu foarte mare ușurință Ia cele mai mici incidente din fundul mahalalelor, pe care le urmăreă tocmai pentru a-și pune în evidență cunoștințele, și a fi pe placul societăței sale. Prezența sa alături de d. lordache eră dela sine înțeleasă, cu toate că, după cum spuneă Haini, cu greu eră să scoată cineva cinci bani din mâinile arendașului.</p>
<p>Dragomir mai cunoscu aici pe d. lorgu Vasilescu, avocat, și senator, un bătrân foarte isteț și singurul în măsură să mai tempereze elanul diplomatic al d-lui Ghiță Clanță. Haini îi mai arătă lui Dragomir pe pungașii Mande și Puică, care jucau biliard, doi eleganți f'il-fisoni de ai fi zis că sunt proprietari cu 40.000 lei venit anual. Haini însă mărturisea pe cuvântul său de onoare că Mande trăește după urma unei femei pierdute, iar Puică este clientul caselor de corecțiune.</p>
<p>,,Câte semnături nu a falșificat Puică pe poliți, spuneă Haim,— și priviți-1 acum; este introdus în lumea cea mai bună, toți îi întind mâna în cafeneaua „Elitei” și toți îl laudă că este bun jucător de biliard”.</p>
<p>Singur la o masă, în fața unei cesci de cafea, un domn tânăr ca între treizeci și patruzeci de ani, citea un ziar. Haini îi făcu cunoscut lui Dragomir că acesta este d. Geor-gel lonescu-Frige, un vestit cavaler de industrie, jare bușise de curând o bună partidă de însurătoare, luând în căsătorie o domnișoară cu o jumătate de milion zestre, el care nu eră decât un simplu agent electoral în grațiile prefectului Sănduleanu. Ședea izolat și nu vorbea cu nimeni, iar toată cafeneaua vorbea în surdină că este predestinat să fie în curând deputat, .</p>
<p>Dorind să cunoască întreaga societate a cafenelei „Elitei” Dragomir întrebă pe Haini despre toți cei cari luau parte la mese în apropierea sa. Acesta îl satisfăcu. li spuse că domnul înalt și gras dela masa de alături de dânșii este căpitanul pensionar Stelian Alarmă, un om care se amestecă în treburile altora neavând ce face. Haini îi explică cum din cauza lipsei de ocupațiune căpitanul făcea pe samsarul. Se vârâse și în politică, dar nu putuse să ajungă decât consilier comunal. Ciupea ceva și de acolo, dar nu atât ca să-l îndestuleze și în tot cazul îi rămânea atât timp disponibil de ședere ca să se poată îndeletnicî și cu misitia. La aceiași masă mai eră un pensionar, fost funcționar la poștă, care, după spusa lui Haim, venea regulat dimineața și după amiază la cafenea, ca la slujbă, să nu moară de urât. In tovărășia acestora mai erau doi tineri foarte sărăcăcios îmbrăcați, cu gulerele hainelor roase: semn, de mizerie. Unul se numea Popescu și fusese funcționar la primărie. Băiat cum se cade și funcționar de carieră, a fost înlocuit odată cu schimbarea regimului cu fiul unui argent electoral care are voturi în familie și care făcuse servicii însemnate actualului primar.. Celalt tânăr, Georgescu, fost administrator de plasă, demisionat însă de bună voe, nu numai pentrucă altminteri s’ar fi expus la rușinea ca prefectul noului regim să- ceară demisia, dar și pentrucă așteptă ca după această ședere în opoziție, partidul din care face parte și pe care ziceă că nu-1 poate părăsi din cauza principiilor, să-i dea o slujbă și mai bună. Stând la cafenea așteptă cu chipul acesta să i vie cât mai repede partidul, la putere.</p>
<p>Dragomir, trăgând cu urechea prinse câte-cevă din discuția lor. Tânărul Georgescu a-, tacă partidul dela guvern și în special administrația județului din care făcuse parte, găsind aprobarea lui Popescu și chiar a căpitanului Alarmă, care deși eră ,,la putere” fiind consilier comunal, totuși declară în gura mare ca este nemulțumit de oarece nu i s’au dat toate avantagiile făgăduite în opoziție și că este dispus să treacă în partidul advers dacă i se va da o situațiune mai bună. Georgescu, care se lăudă că are trecere în cercurile superioare ale opoziției din localitate, îi făgăduiă căpitanului că va comunică celor în drept chestiunea, asigurându-1 că i se va da toată satisfacțiunea, cu condițiunea numai să demisioneze din consiliul comunal, spre a face neajunsuri administrației comunale ș guvernului care urmă să fie atacat de presa opoziției și pe acest motiv. Popescu mai cu seamă, .aprobă din răsputeri această idee, din răzbunare față de primarul care îl dăduse afară • din serviciu.</p>
<p>La o masă de lângă fereastră jucau cărți doi inși: d. Niță Ispas fost comerciant de manufactură și d. Costea Ivanciu cel cu prăvălia de agentură și comision din strada Cucului. Haim văzându-i începu:</p>
<p>— D. Ispas,— vorbi Haim,— nu mai are grije acuma, a luat un sfert de milion dintr’o singură lovitură. Tot a fost bun de cevă și războiul acesta din afară..'. S’au îmbogățit mulți negustori...</p>
<p>— Toți câți au știut să se învârtească,— adăogă Clanță.</p>
<p>Dragomir care nu știa despre ce e vorba,, ceru lămuriri, iar d. Clanță nu așteptă mult, să fie rugat.</p>
<p>— Par’că n’ai fi de pe aici d-le Dragomir,. - îi observă acesta... Ce Dumnezeu! Tot târgul știe de afacerea d-lu'i Ispas... Două sute cincizeci de mii de lei dintr’odată..'. Așa ocaziune mai rar... Ce să zici... a fost și norocul cu împrejurările acestea... Altfel nu se întâlnea dumnealui cu pleașca asta...</p>
<p>- Adevărată pleașcă,— adăogă d. lordache.</p>
<p>D. Ispas și-a vândut toată marfa din prăvălie,— începu distinsul comisionar de cereale, adresându-se lui Dragomir,— unui angrosist de manufactură care strânge asemenea mărfuri pentrucă lipsesc din cauza răsbo-iului european. Și cu tot prețul de un sfert de milion pe care l’a plătit d-lui Ispas, angrosistul tot a realizat o bună afacere de la care și el va câștigă după cum a câștigat Ispas.</p>
<p>Astfel s’a pricopsit d. .Ispas... Din dator ce eră, acum.., toacă cărți la cafenea... după urma cârpeturilor... și a războiului.</p>
<p>— Bravo chilipir!— exclamă Haim. Dar __dacă e să vorbim, numai el s’a pricopsit acum? Luați la rând toată piața și-o să vedeți. Fiecare negustor a pus de-o jarte ceva... Toți au urcat prețurile 1 Și de ce? Fiindcă lipsesc mărfurile, spun ei... Dar și dacă acestea sunt din belșug tot așa spun..; Eu însă nu cred pe nici unul... Au simțit că e timpul să se pricopsească și-atât...</p>
<p>— Toți câți au știut să-și facă treburile,— vorbi d. Ghiță Clanță,— au rămas bine... Și vecinul d-lui Ispas, ce cusur are? Nu a încasat și el câteva sute de mii de lei din specula de cereale? A cumpărat câteva sute de vagoane de porumb pe când acesta eră eftin și le-a trecut peste graniță, vândute cu prețul întreit, grație protecțiunei unui înalt funcționar administrativ pe care l’a corupt cu bani.</p>
<p>— Eu am auzit,— spuse Haim,— că a reușit să facă afacerea aceasta prin ginerele său făcut de curând, Remus Panaitescu, fiul deputatului Panaitescu.</p>
<p>— Nici vorbă de asta,— întrerupse comisionarul de cereale. Căsătoria lui Remus Panaitescu cu fiica lui Ivanciu a urmat după realizarea acestei afaceri, care dacă nu s’ar fi făcut nu se făcea nici căsătoria... Cu sutele de mii de lei luate după porumb l’a făcut bulgarul Ivanciu ginere pe fiul deputatului Panaitescu!</p>
<p>—Ții!... și ce mai nuntă!...— exclamă Haim...</p>
<p>— Boierească! — adăugă d. Clanța...</p>
<p>— Nici n-am mai văzut până acum alta la fel,— vorbi și d. lordache...</p>
<p>— Numai îmbrăcămintea miresei a costat zece mii de lei, — întâmpină comisionarul, care avea darul să exagereze toate lucrurile.</p>
<p>— Eu am auzit, — spuse Haim,— că cerceii au costat singuri cinci mii de franci.</p>
<p>— Eu am vorbit chiar cu d. Panaitescu în privința asta,- adaugă d. lordache,— care mi-a spus foarte serios că toate cheltuelile nunții s-au ridicat la douăzeci de mii de lei fără nici o exagerare. Și probabil să-i fi costat atât față de luxul pe care l-au făcut. A ținut dansul și petrecerea până la ziua albă. A curs șampania ca apa... A cântat orchestra cea mai bună... Apoi luxul și toaletele familiei întregi... Toate acestea costă bani și mai cu seamă astăzi când toate sunt scumpe!</p>
<p>— Bravo afacere a făcut d. Remus !—lăudă Haim pe ginerile d-lui Ivanciu... Și ce face mă rog d. Remus acum? Cu ce se ocupă?</p>
<p>— Vorba vine,— răspunse d. Clanță,—că cu administrarea moșiei Isvoarele, zestrea mamei sale, de fapt are ca ocupație jocul 9" style="text-decoration:underline;">de cărți, li plac foițele... O știe... Clubul itorului”... Desigur însă că acuma are să-l bage tatăl său în politică, să-i lase de moștenire scaunul de deputat...</p>
<p>— Cu chipul acesta se va întemeia dinastia Panaitescu,— vorbi d. lordache... Așa cum se obișnuiește astăzi în partidele noastre politice...</p>
<p>— Dacă Remus Panaitescu nu e bun de altceva,—deschise în sfârșit gura și Dragomir cel puțin să facă dinastia în politică...</p>
<p>Ba mai bine să-și vadă de treabă la clubul „Viitorului”, decât să încurce lumea în politică,—răspunse comisionarul, care după câte se vedea nu prea făcea haz de fiul deputatului Panaitescu. In politică trebue să muncești pentru binele obștei, adică pentru alții... or, cum va putea face ceva pentru alții acela care nu a fost în stare să facă pentru el nimic?</p>
<p>— Bine ai vorbit aici domnule Ghiță, - se pronunță d. lorgu Vasilescu, care până atunci citise un jurnal fără să dea atenție celor discutate. Eu cu toate că sunt de-o culoare politică cu Panaitescu totuși dezaprob dinastiile în politică din principiu. Căci ce fel de democrați mai suntem noi dacă nu vom lăsă pe cei care merită, pe cei care muncesc și sunt folositori obștei să se ridice la situațiile care într-adevăr îi pot face folositori, și în schimb vom primi de conducători pe cartoforii din cluburi, pentru că sunt fii unor părinți care au muncit</p>
<p>Dragomir nu se putu abține să nu felicite pe d. senator pentru justa părere pe care o enunțase. Același lucru îl făcu apoi și d. lordache, cu totul însă din alte motive decât cele ideale care-1 determinaseră pe Dragomir să fie de aceeași părere cu d. lorgu. Și anume, d. lordache,— după cum o mărturisea,— se temea că cu sistemul dinastiilor din politică, fiul său Jean I. Popescu, — care neputând să termine liceul în țară obținuse diploma de doctor in drept de la Facultatea din Bruxelles,— nu va putea să ajungă niciodată nimic. Și mare foc avea d. lordache să-l vadă pe fiul său Jean om mare: deputat, primar, prefect ... însfârșit orice ar fi, mare însă să fie și puternic, nu numai pentru satisfacția orgoliului părintesc dar și din interesul de a avea un sprijin mai de aproape în afacerea d-sale de arendășie.</p>
<p>In urma acestei discuții d. lordache Popescu, începu să dea o atenție bine-voitoare lui Dragomir. Il invită chiar la vânătoarea de iepuri organizată de fiul său Jean pe moșia luată în arendă. Ii spuse,— ca să-l atragă,— că sunt invitate și alte persoane sus puse din localitate, și că cu toții vor fi bine serviți la conac. II preveni părintește să vie bine îmbrăcat, căci era vreme de iarnă și ger. Începu apoi să-și laude gospodăria de la moșie spre a-l ademeni și mai mult.</p>
<p>Spre marea mirare a lui Haim, care știa că Dragomir numai vânător de iepuri nu este; îl auzi pe acesta că primește invitația pentru care atenția a mulțumit chiar d-lui lordache, luând înțelegere deplină asupra zilei când urmă să aibă loc vânătoarea, asupra orei plecării din oraș și a mijloacelor de transport.</p>
<p>In momentul acesta doi jucători de table dintr-un colț al cafenelei se luară la ceartă. Unul pretindea că celălalt potrivește zarul. Jucând pe bani, cel care pierdea se socotea înșelat de cel care câștigă. Vociferările și insultele începură să plouă pe când toți ceilalți clienți ai cafenelei ridicându-se de la locurile lor făcuse cerc în jurul beligeranților. Mande în câtevă clipe a fost între ei spre a-i despărți. Era meșter în potolirea scandalurilor ca și în provocarea lor. Și pe când cearta se întețea tot mai tare, iar ceilalți jucători se interesau de originea și detaliile scandalului, ,unul dună altul, d. lorgu Vasilescu, lordachî Popescu, Dragomir și cu Haim părăsiră cafeneaua.</p>
<p>De altfel chiar fără acest scandal Dragomir ar fi ieșit de acolo din cauza aerului nesănătos pe care îl respirase. Găsise în cafenea o atmosferă proprie, o atmosferă grea și înăbușitoare și reflectă ieșind în aerul curat: cafeneaua îți otrăvește sufletul, că îți aduce și decăderea fizică și cea sufletească...</p>
<p>Despărțindu-se în stradă de d. lordache și de senator, Dragomir rămase numai cu Haini care-i întrerupse reflexiile:</p>
<p>Ai făcut o afacere bună primind să iei parte la vânătoarea organizată de băiatul arendașului, începu Haim</p>
<p>— Ce afacere? întrebă nedumerit Dragmoir.</p>
<p>— Ce afacere? repetă Haim... Arendașul are două domnișoare de măritat și au zestre bună.. Acum înțelegi de ce te-a invitat?</p>
<p>Dragomir rămase într-adevăr un moment gânditor. Haim însă știa că întrucât Dragomir făgăduise d-lui lordache participarea sa, nu avea să mai revină. Nu se temea dar că spunându-i aceasta îl va da înapoi de la angajamentul luat. Stărui dar ca Dragomir să se ducă cu orice preț la vânătoare... spre a-i da ocazia ca să-l vadă însurat, grație lui... și sigur că prin mijlocirea sa efectivă, căci arendașul doar nu i-ar fi făcut lui Dragomir propunerea direct. Dar chiar și în acest caz Haini își socotea asigurat comisionul din partea lui Dragomir și de aceea luându-și rămas bun de la el își frecă mâinile de bucurie că a mai găsit încă o afacere bună.</p>
</div>
<div type="chapter" n="6">
<head>VI</head>
<p>Dimineața în care Dragomir a plecat la moșia „Bălțile” să se achite de făgăduiala dată arendașului, era o dimineață geroasă dar senină a unei zile de pe la sfârșitul lunii Ianuarie. Sunt în decursul acestei luni unele zile de o frumusețe sclipitoare. Lumina soarelui și lumina zăpezii dau o strălucire fermecătoare atmosferei liniștite. Dragomir, ieșind la câmp, cu trăsura împreună cu un alt invitat tânăr, Ionică Procopescu, se resimți adânc de priveliștea câmpului sclipitor de zăpadă, și de soare. Aproape nu auzea ce îi vorbea tovarășul său de drum atât de absorbit era de tabloul care se desfășură înaintea ochilor săi. Se trezi din extaz numai când a intrat în sat.</p>
<p>Satul „Bălțile are vreo trei sute de case așezate în șir de o parte și de alta a șoselei. Cele mai multe acoperite cu paie și coceni, îți dau impresia unei sărăcii cumplite. Copii gălbejiți și desculți se vedeau ici și colo prin tindele caselor de gard. Procopescu îi spuse că în acest sat bântuie paludismul din cauza bălților din jurul său.</p>
<p>Nici o viață și nici o mișcare... In afară de acei copii Dragomir mai văzu o femeie desculță într-o bătătură, tăind pe zăpadă niște crăci cu toporul. Liniștea din sat și locuințele văruite îi dădeau impresia că se află într-un cimitir al mizeriei. Acum întelegeă Dragomir lauda lui Haini adresată arendașului în cafeneaua ,,Elitei'' că în cinci ani de arendășie acesta a pus la o parte patru sute de mii de lei. Totuși tăcu, căci dacă și-ar fi spus reflexiile lui Procopescu, ar fi fost luat în nume de rău. Dragomir pricepuse că aceasta era mentalitatea multora și că nu trebue să-și spună părerile indivizilor în parte ci obștei întregi. Se așteptă apoi la răspunsul că acesta este cazul general cu toate satele după moșiile arendășești sau proprietărești.</p>
<p>Trecând prin fața localului primăriei și văzând o trăsură la intrare, Procopescu îi comunică lui Dragomir că este trăsura de ambulanță a judecătorului Dinescu și că acesta trebue să fie la primărie. Prieten bun cu el, Procopescu îi ceru lui Dragomir să coboare la primărie. Acesta primi bucuros.</p>
<p>Primăria din satul „Bălțile” este o clădire la fel cu celelalte din sat. Construcție de gard și acoperită cu șindrilă e compusă din două camere cu un antreu la mijloc, toate cu pământ pe jos. In camera în care judecătorul distribuia justiția, în afară de un dulap, mai era o masă de lemn nevopsită, pe care se observau cioplituri de briceag. Se vedeau ici si colo pe masă diferite inițiale și date sculptate într-însa. Câteva scaune de lemn completau mobilierul.</p>
<p>La vederea lui Procopcscu și a lui Dragomir, judecătorul se sili să se arate bucuros, căci de fapt era foarte jenat de puțina solemnitate a ședinței sale. După ce călătorii i-au spus d-lui Dinescu, scopul călătoriei lor, acesta le spuse, la rândul său, că în acea zi avea de judecat un singur proces de furt. Un derbedeu anume Toma Tincă furase două gâște ale săteanului Prepeleac.</p>
<p>Și pe când Procopescu se miră că pentru atâta lucru trebuise să vină în sat judecătorul Dinescu, Dragomir se miră cum s-au putut găsi două gâște în satul acela sărăcăcios, ca să le poată fură cineva.</p>
<p>Procopescu făgădui judecătorului că va interveni la fiul arendașului ca acesta să îl invite și pe el să ia parte la vânătoare și apoi plecă împreună cu Dragomir.</p>
<p>Au participat la vânătoare afară de arendaș și fiul său Jean, Dragomir, Procopescu, judecătorul Dinescu, maiorul pensionar Hagioglu și administratorul plasei respective, tânărul Mărculescu, curtezanul uneia din domnișoarele d-lui lordache Popescu.</p>
<p>S-a vânat foarte puțin comparativ cu vânătorile făcute anii precedenți, si toți se mirau neputând înțelege cauza lipsei de vânat. Intr-adevăr, de abia au vânat opt iepuri și două vulpi. Mărculescu ca să devină interesant spunea că văzuse și un lup, dar mai pe de parte, asă că nu i-a dat putința să se arate viteaz.</p>
<p> Foarte puțin pasionat de vânătoare, Dragomir s-a distrat urmărind peripețiile celorlalți tovarăși vânători, cu care ocazie a intrat în vorbă cu săteanul Sava un bătrân din serviciul arendașului.</p>
<p>Acesta i-a istorisit despre petrecerile boierești ce se făceau înainte vreme la conac. Și întrucât Dragomir căuta să aducă vorba despre administrația d-lui lordache, credinciosul Sava ocolea vădit răspunsul la această chestiune. Văzându-1 pe Dragomir om apropiat în scara aceea dește pe fiica sa Stanca cu Petre al Ilinchi, un flăcău, care ieșise din armată cu banii necesari să-și cumpere o pereche de boi. Spunea bătrânul înduioșat că pentru atât mai trăiește, să o vadă pe Stanca la casa ei.</p>
<p>Dragomir fu surprins de plăcerea cu care săteanul îi arătă la întoarcere căsuța umilită în care urmă să se petreacă fericitul eveniment.</p>
<p>Ajunși pe înserate la conac, domnișoarele Esmeralde și Marie, ficele d-lui lordache, s-au achitat cu prisosință de îndatoririle de a mulțumi pe oaspeți. Aceștia au mâncat și mai cu seamă au băut bine. Au râs, au glumit și au cântat. Mărculescu mai ales era în splendoarea lui. Avea darul de a se aprinde asupra chefului și făcea tot felul de năzdrăvănii. Imită pe jidani și pe ridicoli și reproducea glasul păsărilor, mai cu seamă măcăitul rațelor.</p>
<p>Dragomir sătul de această distracție, ceru voie să respire puțin aer curat. In mintea lui născuse o idee, aceea de a vedea logodna Stanchi. Se duse dar la locuința lui Sava, care nu era departe de conac. Bătu la ușă și mare fu mirarea bătrânului când îl văzu pe Dragomir. Și-a închipuit că este cu chef, cu toate că acesta era treaz ca ziua. Dragomir insă îl lăsă pe sătean să creadă aceasta, spre a înlătura cât mai mult jena provocată de prezența sa. Această jenă a dispărut repede față cu vorba sa blajină.</p>
<p>La flacăra unor vreascuri care ardeau pe vatră pe un morman de coceni de porumb aprinși, Dragomir, văzu în odaia lipită pe jos cu pământ un pat de scânduri acoperit cu o țoală și o laviță de lemn.</p>
<p>Stanca ședea în picioare rezemată de pat alături de bătrâna sa mamă Nița. Petre ședea „pe vine” lângă vatră alături de un flăcăiandru de vreo 19 ani, cu numele Gheorghe, nepot al lui Sava. Acesta cumpărase de 50 bani rachiu într-o sticlă, iar Stanca copsese câțiva știuleți de porumb uscați, - astfel că fiecare era în mână cu câte un știulete de porumb din care mânca. După consumarea porumbilor bătrânul tată și socru dete sticla cu rachiu pe rând la toți.</p>
<p>Aceasta a fost toată tratația de logodnă.</p>
<p>Petre, un flăcău ca de 26 de ani, povestea despre cele petrecute în armată. Știutor de carte, era la curent cu evenimentele războinice și la întrebările lui Dragomir, care căută să afle simpatiile și antipatiile sale războinice, acesta afirmă o ură înăscută împotriva ungurilor. Pe bulgari îi desconsideră, vorbind la adresa lor cu un sentiment de mândrie și superioritate; pe unguri însă îi ura de moarte. Venind la campania din Bulgaria, la care luase parte și Petre în 1913, acesta fără să arate vreo neplăcere din cauza oboselilor sau lipsurilor acelei campanii, exprimă numai regretul că nu a putut da cu ochii de bulgari, căci, - spunea el,— dacă s-ar fi întâmplat una ca asta, bulgarii s-ar fi cumințit.</p>
<p> In capul său nu putea să intre ideea că nu om sau o țară poate să câștige ceva fără luptă și la întrebarea lui Dragomir, ce crede el dacă noi românii am sta pe loc și nu ne-am amesteca în războiul ăsta mare, și totuși să ne vie de-a gata țările locuite de români și subjugate, nu numai Petre dar și femeile au râs cu poftă, crezând că Dragomir e tot cu chef de la masa arendașului...</p>
<p>Gheorghe încalte i-a extaziat pe toii cu imaginația sa eroică.</p>
<p>- Ce-ai face tu, măi Gheorghe, dacă le-ai duce în rezbel?— îl întrebă Dragomir.</p>
<p>Gheorghe ridicându-se în picioare aduse mâinile la carâmbii cizmelor sale lungi de ajungeau la glezne.</p>
<p>—„O suliță mi-ași lega-o de aici,— arătă el la carâmbul piciorului drept, - și altă suliță dincoace,— arătând la piciorul stâng.</p>
<p>În mâna dreaptă să am pușca, iar la coapsa stângă atârnată sabia. Să intru așa între vrăjmași. Și când voi mișca piciorul drept să-l iau în suliță pe unul, iar când voi pune și pe stângul să ridic în suliță pe altul; care ar vrea să mă lovească în piept să-l atac în piept cu pușca, iar când voi isprăvi gloanțele să lovesc cu sabia”.</p>
<p>Dragomir plecă strigând ca un nebun: „ăsta e neam de eroi! La o parte cu acei care caută să-i falsifice destinele!”</p>
</div>
<div type="chapter" n="7">
<head>VII</head>
<p>Întors acasă Dragomir se simțea pretutindeni stăpânit de sufletul eroului Gheorghe. Iși aminti de viața și moravurile societății orășenești pe care Ie cunoscuse în explorările recente și cât de mici și de ridicoli i se păreau eroii cafenelelor și cârciumilor față de voința vitejească curată a copilandrului de 19 ani care întrupa instinctiv voința și tăria unui neam întreg.</p>
<p>Chemă într-o zi pe cunoscuții săi și le spuse că dorește să vorbească în public, iar lui Haim îi spuse între patru ochi, după ce își anunțase conferința: „adună pleava din cafenele, din cârciumi și din cluburi căci vreau să-i vorbesc și știu că dumneata ai multă trecere prin aceste localuri,— poți chiar determină un curent, după cum este obiceiul politicienilor. Adună-mi și toată lumea din piață, căci vreau să vorbesc la toți. Voi chema eu și puținele suflete curate... dumneata să ai grijă de rest”...</p>
<p>Evreul crezând că Dragomir s-a țicnit căută să se eschiveze. Curios și tot cu gândul la afaceri, încercă să se intereseze de ceea ce a făcut Dragomir la vânătoarea... de căsătorie la care fusese invitat, dar neprimind nici un răspuns favorabil din partea acestuia înțelese că afacerea nu se poate face și că prin urmare nu trebue să piardă timpul. Nu știa cum să facă însă să scape de însărcinarea pe care i-o dăduse Dragomir, căci dacă avea Haim vreo parte slabă era aceea că fugea de rolul de agent electoral și aceasta din teama de a se amestecă în politică din cauza persecuțiilor.</p>
<p>„Să nu mă dai de vreun bucluc”, îi spuse el lui Dragomir... Și cu mare greutate îl convinse acesta că nu numai nu face asemenea afacere urâtă, dar că tocmai vrea să-și facă un merit din a lovi într-însa.</p>
<p>Sala plină. Venise la conferința lui Dragomir lume din toate straturile societății: unii din curiozitatea de a-l ascultă vorbind, neavând altă distracție în seara aceea, mai cu seamă că era intrarea liberă, alții să-i caute vre-un cusur la vorbă, căci câțiva politicieni se speriaseră că le ia locul în partide și răspândiseră astfel tot felul de zvonuri rele la adresa lui.</p>
<p>Conferința, tratând despre situația noastră internă și externă față cu marele război european,a terminat cu următorul fragment:</p>
<p>„De aceea v-o repet: vă trebuie un ideal pentru care să luptați, căci numai din zbuciumul luptei și nădejdea de mai bine va răsări seninul zilelor de mâine. Vă trebuie o luptă pentru un vis, care să treacă pe de-asupra vieții meschine pe care o trăiți. Numai așa veți altoi viața cu sânge curat și o veți înălța acolo unde trebue să domnească. Numai așa veți fi și voi oameni și veți lăsă urmașilor voștri o moștenire de care omenirea să se simtă demnă. Fără vis în viață nu știți de ce trăiți și veți muri fără să fi înțeles vreo taină...”</p>
<p>„Vă mai trebuie și o puternică zguduire sufletească spre a trezi în voi sentimentele înalte...</p>
<p>„Și idealul există dar nu-l înțelegeți, iar visul înălțător plutește dinaintea ochilor voștri care nu-l văd. De-l veți vedea vă veți uita ființa tăvălită în păcat și în rușine. Veți renaște răscumpărând trecutul și veți înalță viitorul...”</p>
<p>„Vâltoarea focului aprins de unguri și de nemți în Europa amenință să consume civilizația, rod al libertății popoarelor. Priviți la lumina flăcărilor care mistuie vieți nevinovate și veți înțelege idealul timpului vostru... Apropiați-vă de Carpați și ascultați gemetele fraților arși de dușmanii voștri pentru mărirea lor sălbatică și veți înțelege visul vieții voastre... Uitați-vă și în jurul vostru și în mizeria și resemnarea de la sate veți găsi îndemnul la luptă pentru o lume mai bună.</p>
<p>„Înainte!... Spre Carpați... Vremea barbară în care trăiți vă cere sacrificiul vieții pentru triumful dreptății popoarelor... Pe drumurile Carpaților veți ajuta la salvarea civilizației, a neamului, a poporului vostru nenorocit, vă veți salva însăși sufletele voastre... ” </p>
</div>
</body>
</text>
</TEI>
