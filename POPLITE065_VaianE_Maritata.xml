<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
        <body>
           <p> MĂRITATĂ </p>
           <p>Acesta e numele noului roman pe care vom începe a-l publica in numărul zece, afara de cel început deja. </p>
           
           <p> MĂRITATĂ </p>
           <p> este o exactă schițare a moravurilor noastre actuale, făcută de primul nostru redactor </p>
           <p> EUGEN VAIAN </p>
           <p> și a cărui putere de observație și de expunere o vor judeca cititorii noștri daca n-au avut încă ocazia de a citi nuvelele și schițele sale după natură. </p>
           <p> Totodată, ascultând dorințele majorității cititorilor noștri, Direcțiunea „Săptămânei ilustrate“ a hotărât a face încă un nou și foarte mare sacrificiu și a adăuga la acest roman ilustrațiuni explicative, desemnate de </p>
		   
           <p>În numărul viitor vom începe publicarea noului roman, </p>
		   <p>MĂRITATĂ! </p>
		   <p>scris de D. Eugen Vaian anume pentru „Septămâna” și ilustrat de  Const. Jiquidi </p>
		  
           <p>Citiți în pagina a cincea noul roman </p>
		   <p>MĂRITATĂ </p>
		   <p>scris de D. Eugen Vaian anume pentru „Septămâna” și ilustrat de Const. Jiquidi </p>
		   
          <p>MĂRITATĂ!</p>
          <p> I </p>
		   <p>Știri diferite </p>
		   <p>Cînd deschise ochii, Emil Victorian, noul redactor la Republicanul, zări pe masa din mijloc ziarele de seara, care ședeau trîntite deauspra cărților, hîrtiilor și ziarelor vechi, uitate de săptămîni întregi în același loc. </p>
		   <p>Pe fereastra îngustă, soarele de primăvară pătrundea vesel în odaia de obicei posomorîtă, și, cum dormise destul de bine, tînărul se simți vesel și el, gata la orice lucru pe care altădată nu l-ar fi făcut.</p>
		   <p>I se păru că ar găsi ceva nou, aproape plăcut în aceste gazete pe care se desprinse să le disprețuiască, nedeschizîndu-le cu lunile. </p>
		   <p>Sunt momente în care, oricît ai fi de materialist, parcă ai avea un fel de presimțire că are să ți se întîmple ceva, dacă vei face cutare mișcare, cutare lucru. </p>
		   <p>Și într-un astfel de moment, Emil sări din pat și puse mîna pe unul din ziarele de pe masă. </p>
		   <p>Cea dintîi foaie pe care o luase în mînă cuprindea, ca prim-articol, două coloane și jumătate de proză intittulată Onestitatea regimului.</p>
		   <p>Tînărul zîmbi. Se uită la iscălitură dar nu văzu steluța pe care o căuta. Dădu însă cu ochii de un alt titlu: Jafuri și hoții în averea Statului.</p>
		   <p>-Veșnic! șopti el, fără a se descuraja, păstrînd zîmbetul batjocoritor cu care saluta pe confrații săi.</p>
		   <p>Sub titlul de Ultime telegrame, veneau apoi depeșile sosite cu dousprezece ore mai înainte, mai toate privitoare, ca de obicei, la sosirea ori plecarea Altețelor Regale europene, la nașterea sau moartea vreunor prințișori de a treia mînă, ori vorbind cel mult despre un neînsemnat cutremur de pe pămînt întîmplat în vreo localitate al cărei nume era indescifrabil pentru lucrătorii tipografi și pentru corector. </p>
		   <p>O corespondență specială din Teleorman, ținînd trei coloane mari și îndesate, singure două fraze, pentru care ți-ar fi trebuit cîte trei sferturi de oră ca să le citești, vorbea cu multă violență despre hoțiile pe care se zicea că le-ar fi făptuit prefectul județului, acoperindu-le cu toate infamiile, uzind de toate mijloacele, teoretizînd lumea etc. etc. și sfîrșind cu vechiul cîntec: „atragem serioasa atențiune a D-lui prim-ministru și ministra de interne, spre a lua măsuri de urgență și a scăpa județul Teleorman cu o oră mai înainte de calamitatea ce îl opresează.” </p>
		   <p>Cu un început de plictiseală, Emil aruncă gazeta în coșul cu hîrtii care, urma des repetatelor sale porunci de a nu fi mișcat măcar din loc, stătea în aceeași stare de vreo opt zile, de cînd el singur îl deșertase în sobă.</p>
		   <p>Deschise o altă foaie, care, cel puțin ca înfățișare, îi deșteptă o mică plăcere. Primul articol, intitulat Discuțiune imposibilă, se începea astfel: </p>
		   <p>„Oricîtă bunăvoință ar avea cineva cu colectiviștii, orice discuție serioasă, este imposibilă...”</p>
		   <p>Nu merse mai departe. Își aminti îndată ca acest început de articol, ca și titlul său, l-a citit cel puțin din cinci în cinci luni. Într-adevăr, pe această frază vreunul din acești ziariști care au înțeleapta modestie de a nu iscăli niciodată, însăilase cu ușurința unui plăpumar, o întreagă saltea de argumente, smulse fiecare cu un clește de dentist, și care ajunsesesră deja atât de banale încât le știau pe de rost toți lucrătorii tipografi. </p>
           <p>Dar, pe ziua aceea, tânărul cronicar al Republicanului  era foarte bine dispus, își aruncă deci ochii pe toate rubricele din pagina întăia, și admirînd tiparul îngrijit, caracterele noi și frumoase, întoarse pagina esclamînd : </p>
           <p>— Ce lucruri bune s’ar putea publica cu literele astea! </p>
           <p>Și o clipă, mintea lui de visător evocă ziarul ideal pe care îl combina, îl scria și îl tipărea gata, în desele-i nopți nedormite. </p>
           <p>De cîteva secunde citea toate informațiile pe care i se rătăciseră ochii, fără a fi înțeles vreuna, cînd un nume pe care’l cuvîntase, parcă i-ar fi deșteptat mintea. Citi încă odată restul frazei: «eu Domnișoara Lacremonia Bereanu.» </p>
           <p>Luă informația de la început: </p>
           <p>— Astăzi a avut loc la biserica Albă, căsătoria D-lui Vestian, fost ziarist, cu Domnișiara Lacremonia Bereanu. </p>
           <p>«Felicităm pe tinerii căsătoriți.» </p>
           <p>— Ah! exclamă Emil, de asta se retrăsese Vestian de la Republicanul !... Era să se însoare! </p>
           <p>Și, foarte mulțumit că această căsătorie îi făcuse loc la una din cele mai răspîndite gazete, simți că aproape o adevărată dragoste pentru noul său prieten, umplea inima-i largă și curată. </p>
           <p>Căută repede și ziarul lui. Îl deschise cu nerăbdare și citi la rubrica «Diferite știri»: </p>
           <p>«Anunțăm cu plăcere căsătoria fostului nostru colaborator D. Paul Vestian. cu gentila Domnișoară Lacremonia Bereanu, fiica D-lui maior în retragere Mi-ha.il Bereanu, din Focșani. </p>
           <p>«Transmitem tinerilor soți și fericiților părinți, felicitările noastre cele mai cordiale.» </p>
           <p>-Ce banal! șopti el, cînd isprăvi. Măcar pentru un fost colaborator, trebuiau sa mai schimbe fraza... </p>
           <p>Apoi, cu un fel do desgust pentru iubita-1 meserie pe care o vedea și de astă dată profanată: </p>
           <p>— Cine dracul o fi scris-o ?</p>
           <p>Dar alt gînd îl stăpîni îndată și rămase visător, cu o adâncă mâhnire întipărită pe față.</p>
           <p>Deodată ușa se deschise largă și un om mijlociu, blond, spilcuit, cu un joben nou ca și mănușile și ghetele, rămase în prag cu clanța lovită de perete.</p>
           <p>Un rîs plin umplu odaia în același timp cu valul gros de lumină, și glasul cunoscutului reporter al Republicanului, răsună : </p>
           <p>- Hă! hă! tot nu te-ai mai sculat mă! Ce dracu! e unu aproape... </p>
           <p>Cu o mișcare elegantă, scoase ceasornicul fără lanț, se uita la el de sus, dînd puțin capul pe spate cu o cochetărie de cocotă, adăogînd: </p>
           <p>— Uite douăsprezece jumătate' </p>
           <p>Ca hipnotizat, Emil se uită și el la ceasornicul de pe masă, deșteptător de opt lei și zise: </p>
           <p>- Așa e! </p>
           <p>Apoi, desmețit, ca să nu pară rău crescut, întrebă: </p>
           <p>— De unde vii ? </p>
           <p>— De la redacție. </p>
           <p>— Directorul a fost? </p>
           <p>— Da. </p>
           <p>La Emil era un eveniment ducerea la redacție duminica. </p>
           <p>Reporterul reluă: </p>
           <p>— Apoi, la revedere... </p>
           <p>Și închise ușa pe jumătate. Dar Emil, printr'un prisos de politețe, îl opri: </p>
           <p>— Nu stai să merg și eu? </p>
           <p>Celălalt rînji iar : </p>
           <p>— Hă! Hă! Nici nu ți-ai tras pantalonii... Mă duc să mă întîlnesc la 1, eu Alfabet, să văd nu mi-a împrumuta vreo douăzeci de lei... Tu știu că n-ai: că ți-i-aș da mîine îndărăpt... Alfabet are de unde... doar e deputat guvernamental... </p>
           <p>— A ! esclamă cronicarul, ca înțepat; stai să te întreb ceva. </p>
           <p>— Ce ? se grăbi reporterul. </p>
           <p>Cine a scris informația cu Vestian? </p>
           <p>Eu. Dar ce-i ? </p>
           <p>Voiam să știu. </p>
           <p>— Am pus «gentila Domnișoară» și felicitările, fiindcă am auzit că a luat o zestre... știi... </p>
           <p>- Da? </p>
           <p>— Vre-o două sute do mii de lei!... Ori trei sute... </p>
           <p>Da ? repetă Victorian. </p>
           <p>Reporterul puse țigara la gură și, între două fumuri, exclamă: </p>
           <p>— Ho! Ho! </p>
           <p>Făcu un semn care însemna că fostul coleg de redacție va duce de acum inainte o viata fericită. apoi, aruncînd deget la marginea jobenulni: </p>
           <p>— La revedere! sfîrși el, și trîntind ușa ca un om căruia nu-i pasa de nimic, plecă, zîmbitor. </p>
           
           <p>II </p>
           <p>Noapte de nuntă</p>
           <p>Pregătirile, zgomotul fără margini care dura de mai bine de o săptămînă, îi ținea într-o amețeală nesfîrșită, o beție ciudata pe care pînă atunci nici ei nu căutaseră să o înlăture. </p>
           <p>Și acum, aduși pînă în mijlocul odăii de culcare, de către nuna bine dispusă de excelenta șampanie care spumega cu viclenie în paharele largi de cristal, stăteau nehotăriți, cu urechile pline de sunetele orchestrei care nu mai incetau, cu mintea obosită de larma pe care o înduraseră din zori de ziuă. </p>
            <p>Printr’o sforțare neașteptată, el izbuti să se dezmeticească puțin. Și cum ea făcuse câțiva pași mai mult decit dînsul, se apropie zîmbito apucă de mijloc, și întrebă: </p>
            <p>— Nu ne culcăm? </p>
            <p>Fată tresări. </p>
            <p>Era așa de deprins cu gîndul asta încît, în acel moment, el nu înțelegea cum s-ar fi putut supăra cineva pentru atîta lucru, și apoi, pentru ce erau acolo amîndoi, singuri, pe cînd în celelalte odăi toată lumea remăsese să petreacă pînă a douazi ? </p>
            <p>Dar într’însa, toată educația dintîi, primită de la călugărițe, toată fățărnicia pe care societatea o impune mai ales femeilor, fu răscolită cu putere, de aceste cuvinte atît de simple, atît de firești. Sîngele îi pieri din față pentru o clipă, spre a se întoarce mai mult, mai aprins, umflîndu-î vinele. Se smunci din slaba lui îmbrățișare și, cu glasul șuierător, țipă: </p>
            <p>—Lasă mă ! </p>
            <p>(Va urma). </p>
           <p>Eugen Vaian</p>
           
           
           <p>Noapte de nuntă</p>
             <p>El rămase ca trăsnit.I se păru că se clatenă, că are să cadă, atît de deosebit era răspunsul pe care’l primise, de cel pe care’l aștepta. </p>
             <p>În sfîrșit, căutînd să’și stăpînească revolta, noînțelegînd ce însemnă această izbucnire de mînie neîndreptățită de nimic,  crezînd după o secundă că a fost numai o părere, făcu din nou un pas către dînsa. Zîmbi în silă și întrebă, căutînd accentele cele mai dulci, aproape înduioșătoare: </p>
             <p>— Ce ai, duduie ?. </p>
             <p> Părea că cerșește. </p>
             <p>Ea, cu mînile uitate amenințătoare, cu ochii scînteetori, căuta un răspuns, deschise puțin gura. Dar furia o înneca. Asemenea unor nouri groși, adunați de îndelungi vînturi, după o secetă neîndurătoare, tot sîngele înfierbîntat i se grămădise la cap. Și, ca nourii îmbibați de electricitate, în care furtuna clocotește în ascuns ca să izbucnească pe neașteptate, îngrozitoare, sîngele ei fierbea înnădușit, gata a vărsa în torente puternice toate necazurile pe care le îngrămădise de cîteva zile. </p>
             <p>— Ce ai? repetă el, cu vocea puțin mai liniștită. Ți-i rău? </p>
             <p>— Lasă-mă ! țipa ea din nou. </p>
             <p>Și, mai facînd un pas, se adăposti după masa din mijloc, care-i despărțea acum, rămînînd cu spatele spre dînsul. </p>
             <p>În față-I oglinda toaletei o arăta aproape întreagă, în rochia albă de mireasa pe care ani întregi o visase, o așteptase ca o nouă viață. Și acum, în amețeala care o stăpînea mereu, deși nu se zărea în oglindă decît tot ca prin vișele-i de internă, această rochie o supăra, o îngrozea. În fiecare foșnitură a ei i se parea ca aude întregul zgomot al popilor și cîntătăreților din biserică, șoaptele invitaților, privirile și zîmbetele lor care o iritau la culme făcînd-o să’și smulgă furioasă batistă, din nou i-se urca în urechi tot bondănitul acela supărător, pe cînd afară vizitiii se strigau tare, glumeau, cu nepăsarea obișnuită, ca și cînd nici n’ar fi bănuit că înăuntru se hotăra soarta a două vieți. </p>
             <p>Din cutele frumoasei rochii, din florile-i de pe cap, din parfumul îmbătător vărsat cu îmbielșugare pe sîn, i se părea că se ridică fumul mirositor al tămîiei din cădelnița al cărei zăngănit îl auzea deslușit, acest miros, la început nebăgat în seamă prea mult, ajungea cu încetul neplăcut, iritător, de neîndurat. Atunci, întregul tablou din biserică, pe care parcă nici nu’l văzuse vreo dată, i se arăta atît de bine, atît de deslușit, că l-ar fi putut zugrăvi cu ochii închiși. </p>
             <p>Apoi, ca și valurile de tămîe veșnic pierind și veșnic izvorînd din cădelniță, tabloul acesta se ștergea pe nesimțite, și un altul îi lua locul, cu aceiași viață de culori, cu aceeași întipăriri puternice, nebăgate în seamă la început. Vedea sala primăriei, plină de oameni în haine negre, cu cămășile și cravatele albe, toate sclipitoare în juru-i, toți cu o înfățișare neobișnuită, cu mișcări măsurate cu compasul, cu vorbo alese. Iar cuvintele ofițerului stării civile, începeau să’i răsune în ureche, grave, amestecîndu-se, confundîndu-se, ca notele unui clavir auzit din depărtare. Dar din toate astea înțelegea un lucru : că din acea zi, din ziua pe care o aștepta ca pe cea mai fericită și mai scumpă a vieții sale, ca pe cea mai promițătoare pentru viitorul ei, nu mai era stăpînă pe sine, pe plimbările, pe mișcările, pe gîndurile sale. înțelegea ori presimțea că de acum înainte viața ei, gîndurile ei, trupul el, erau ale altuia; din acea zi, fata drăguță, nebunatică și nepăsătoare atît de amorezată de ea însăși, murise și nu mai rămînea decît un bărbat însurat care era să trăiască și pentru dînsa. </p>
             <p>Murise ! </p>
             <p>De abia acum auzea cuvintele nunei sale, care zisese, închizând ușa odăii ei de culcare : </p>
             <p>— De-acum ești a lui! </p>
             <p>Vorba asta, subliniată și însoțită de o clipire care spunea multe, îi trecu un fior neplăcut prin tot trupul. </p>
             <p>De multe ori se gîndise cu patimă, îi repetase lui, cu ochii arzători, aceste două cuvinte al căror gînd numai, o umpleau de o fericire fără de seamăn. De cîte ori, cu brațele agățate de gîtul iubitului ei, nu era aproape să’i lunece la picioare, sfîrșită de emoția iubirii lor covîrșitoare ! De cîte ori nu se gîndise să fugă de-acasă, să’și lase averea, bucuria, amintirile așa de dulci ale copilăriei, părinții pe care’i adora, și să rătăcească cu dînsul prin lume, fiindcă bătrînii li se împotriveau cu o încăpățînate neînvinsă. </p>
             <p>Și acum, cînd părinții se în voiseră, îi arătau și lui aceeași iubire aproape ca și dînsei, cînd toată lumea și toate legile îi uneau pe   vecie,  cum o doreau amîndoi cu cîteva ceasuri mai ’nainte, acum ea nu'l mai putea suferi, și amintirea că se afla acolo la spatele ei, ca o fiară care ’și așteapta prada sigură, o făcu să se cutremure din creștet pană’n tălpi. </p>
             <p>A lui! Pe vecie ! !... </p>
             <p>Simțea un început de ură în contra acestui om pe care îl adorase, îl iubea încă, dar care i se făcuse deodată stapîn, îi răpise pe vecie libertatea nesfîrșită în care se răsfățase ca o fată cu avere, singură la părinți. </p>
             <p>Gîndurile astea îi turburaseră toată ființa. Simțea că îl ura, da, îl ura cu aceeași patimă cu care îl adorase pînă atunci. Lacrimi calde îi umplură ochii, și un plîns nervos, îmbelșugat ca o ploaie de vară care se întinde cît îți pot vedea ochii, o cuprinse zguduindn'i tot trupul, sînul, umerii, capul. își băgă batista în gură, acoperindu'șî fața cu mînușițele'i delicate. </p>
             <p>El rămăsese în picioare, ținîndu'și fruntea în mîna dreaptă pe care o opri sprijinea de stînga apăsată pe piept. Cînd o văzu cum plînge, o durere adîncă îl străbătu și se învinuia că s'a purtat așa de rău cu biata fetiță. </p>
             <p>— Dar cu ce am supărat-o? se întrebă el, mirat. </p>
             <p>Nehotărît, se duse spre dînsa, cu gîndul de a o săruta pe frunte, a o liniști mîngîind-o, ținînd-o cu capul pe pieptul lui a'i cere ertare în genunchi, dacă va fi nevoie. </p>
             <p>O apucă încetișor de amîndouă brațele, pe la spate, șoptind sfios: </p>
             <p>— Ce ai mata, duduie ? </p>
             <p>Dar ea se zmunci și mai întărtată, dădu drumul plînsului: </p>
             <p>— Fugi! Lasă-mă ! țipă ea, bătînd din picior și răsturnînd de pe toaletă o elegantă sticluță de parfum. </p>
             <p>Apoi, după o clipă, începu a’și smulge furioasă hainele de pe dînsa, rupîndu-Ie cu ciudă, aruncîndu-le în toate părțile. Cînd obosi, se aruncă pe patul nedesfăcut, își înfundă capul în perne, plîngînd înăbușit, pănă ce adormi. </p> 
             <p>Eugen Vaian </p>
             <p>(Va urma). </p>
        </body>
  </text>
</TEI>
