<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Drăgușin Haiducu. Istorie adevărată: ediție POPLITE </title>
            <author>Stoenescu, Th. M.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>corectură manuală</resp>
               <name>Lucreția Pascariu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.7342136"></ref>
         </publicationStmt>
         <sourceDesc>
            <bibl>
               <author>Stoenescu, Th. M.</author>
               <title>Drăgușin Haiducu. Istorie adevărată</title>
               <pubPlace>București</pubPlace>
               <publisher>EDITURA LIBRĂRIEI H. STEINBERG</publisher>
               <date>1894</date>
               <decoNote type="ilustratii" subtype="yes"/>
               <dim unit="char" type="mare"/>
               <extent>
                  <measure unit="word">18234</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
   <text>
   <front>
 <p>PREFAȚĂ.</p>
<p> Acum câțiva ani, D-nu Al. A. Macedonscki, făcuse o mică nuvelă, intitulată «Cârjaliul».Intrându-mi pe mână, cerui voie autorului să dezvolt subiectul său și să-l continui, făcând astfel o nuvelă, care să formeze un volum și în care se se desfășure tote peripețiile numitului haiduc. Eu am botezat nuvela mea «Drăgușin Haiducul», pentru că am descoperit că adevăratul nume al haiducului era Drăgușin, și că Cârjaliul este un nume ce și-l adoptase el, înainte de a deveni fiul codrilor. Am crezut de datoria mea a spune acestea, pentru a nu mi se atribui decât reala mea lucrare.</p>
<p>T. M. Stoenescu.</p>
  </front>
<body>
 <head>DRAGUSIN HAIDUCUL</head>
 <div type="chapter" n="1">
<head>CAPITOLUL I.</head>
<p>De când s-au întemplat cele ce-mi propun a povesti în cursul acestei scrieri, sunt aprope șaizeici și nouă de ani.</p>
<p>În acele vremuri, satele nu erau nepopulate ca astăzi, căci, orice s-ar zice, proprietarii erau pe atunci mult mai omenoși decât  cei de acum. Mare parte dintr-înșii locuiau la țară și îi ajutau pe săteni să poarte grelele poveri ce le impunea stăpânirea. De aceea, orașele erau aproape deșerte, și lipsa era mult mai simțită la orașe decât la sate, care erau, cu toate acestea, atât de populate.</p>
<p>Într-unul din aceste sate din districtul Iași, trăia boierul de neam Gostache Dăscălescu, împreună cu soția sa și cu frumoasa Smărăndița, o copilă de vreo patru-spre-cinci anișori, rod al acestei fericite căsătorii.</p>
<p>Costache Dăscălescu o iubea fără îndoială pe Smărăndița, dar el ar fi iubit-o și mai mult dacă ar fi fost băiat.</p>
<p>Într-adevăr, cea mai mare dorință a sa fusese să aibă un fiu. Însă, din nefericire, destinul merge totdeauna împotriva dorințelor noastre; astfel că se întâmplă foarte adesea tocmai ceea ce nu am dori să ni se întâmple.</p>
<p>Dorești ca într-o zi să fie vreme frumoasă? Gerul se înnorează. Vrei să te înveselești, să râzi, să petreci?... O droaie de împrejurări supărătoare își dau mâna să-ți strice voioșia. Dorești să te însori cu tot dinadinsul?... Rămâi flăcău! În fine, ești însurat și vrei să ai un fiu?... Cucoana îți dă o domnișoară!...</p>
<p>Astfel i se întâmplase și bietului boier Dăscăleseu.</p>
<p>Cu toate acestea, Dăscălescu, nu dispera încă, chiar dacă era destul de înaintat în etate. După cât am înțeles și eu de la bătrâni, el era în al șaizecilea an, fiindcă se însurase cu părul aproape alb. O excepție, deoarece, pe atunci, bărbații se căsătoreau în jurul vârstei de 20 de ani și chiar de 18 ani, fără ca pentru aceasta lucrurile să meargă mai rău ca astăzi. Dimpotrivă. Lumea era mult mai fericită și traiul mult mai sănătos și mai bun.</p>
<p>Dăscălescu însă se însurase bătrân, dar el, ca toți bătrânii din timpurile acelea, era mult mai tânăr decât mulți tineri din epoca noastră.</p>
<p>De aceea și Dăscălescu nu deznădăjduia de a avea un moștenitor al numelui său, și, fie că cerul făcu o excepție în favoarea sa, ca pentru bătrânul Zaharia din Istoria sacră, fie din întâmplare, dorința lui se îndeplini tocmai în anii aceia, când bărbații se gândesc mai mult la mormânt decât la procreare. Noul Ion Botezătorul fusese botezat întru Hristos și primise, ca și acest apostol al lui Isus, numele de Ion.</p>
<p>Se vede treba că, dându-i acest nume, Dăscălescu se gândise la Zaharia, pentru care cerul făcuse o minune de același fel, având în vedere negreșit sfințenia lui.</p>
<p>Înainte de a trece mai departe, suntem siliți în interesul acestei povestiri, să spunem întîmplarea ce avusese loc, în noptea naștereĭ fiuluĭ lui Dăscălescu.</p>
<p>Dăscălescu de cu seară poruncise să i se pună caii la trăsură, ca să aducă de la Iașĭ, care era în foarte mare apropiere de proprietatea sa, pe un doctor și o moașă.</p>
<p>Gând se uită însă, în dungă, văzu cu decepție că nu are bani îndeajuns ca să întâmpine chieltuelile nașterii.</p>
<p>Gu ce era să plăteccă bietul om doctorul, moșa și doctoriile, din trei nenorocițĭ galbeni ce avea ?...</p>
<p>Între acestea, caii ședeau înhămați la trăsură și se îndepărtau din ce în ce mai mult, fără ca Dăscălescu să fi luat încă vreo decizie.</p>
<p>Pe când bătrânul cugeta la greaua sa poziție, ușa de la odaia în care se afla împreună cu fiica sa Smărăndița se deschise cu iuțeală și un om intră.</p>
<p>Era înalt, chipeș și voinic; putea să aibă 25 de ani; purta un pieptar roșu, lucrat cu fir de mătase și fiori; cioreci albi și strâmți în picioare, cusute cu găitan albastru, în cap o căciulă de piele de oaie neagră, din care un păr negru și stufos îi scăpa pe umeri, peste care era aruncată o șubă albastră, ce-i încadra de minune pieptarul cel roșu și întregul său bust. Mijlocul îi era încins cu un lat brâu roșu, în îndoiturile căruia, multe cuțite cu mânere scump lucrate și multe pistoale erau înfipte..</p>
<p>În partea stângă atârna un iatagan; în picioare purta cizme până la genuchĭ.</p>
<p>Astfel era înfățișarea noului sosit. La vederea lui, Smărăndița făcu o mișcare de surprindere și de admirație, iar Dăscălescu mirat:</p>
<p>— Ge vrei, băiete, și cine ești?... întrebă el cu supărare.</p>
<p>— Ce vreau!... Vreau bani! Cine sunt?... Sunt Drăgușin. Drăgușin!... Acest nume este foarte bine cunoscut, mai cu seamă peste Milcov. Cei ce au trăit în timpul lui se înfioră chiar acum pronunțându-l.</p>
<p>Drăgușin era un vestit haiduc, venit la noi din Turcia. Unii susțineau că este albanez, alții bulgar sau sârb, și, în fine, alții afirmă că ar fi român trăit de mic în țara turcească.</p>
<p>Oricum ar fi, omul care se introdusese la Dăscălescu în casă atât de neașteptat și îndrăzneț era Drăgușin, vestitul Drăgușin!</p>
<p>La auzul acestui nume, Dăscălescu începu să tremure, iar Smărăndița se stăpânea cât putea să nu-și piardă cunoștiința.</p>
<p>— M-ai auzit! repetă Drăgușin cu un glas aspru și amenințător; mi se pare că voi cei de aici despoiați destul norodul pentru a avea bani.</p>
<p>Dăscălescu căzu în genunchĭ.</p>
<p>_ Nu strigați așa tare, zise el cu un glas rugător.Nevasta mea este în odaia alăturată, în muncile nașterii. Cât despre bani, nu am decât acești trei galbeni, adăugă el, scoțând punga din buzunar și arătându-i-o: ia-i și Dumnezeu să te ajute.</p>
<p>Fața lui Drăgușin se îndulci ca printr-un farmec.</p>
<p>- N-ai decât trei galbeni? zise el cu blândețe. Dar cum vei întâmpina cu această sumă cheltuielile pe care vei fi silit să le faci?...</p>
<p>- Tocmaĭ la aceasta mĕ gândeam și eu reluă Dăscălescu cu disperare.</p>
<p>-Liniștește-te, zise Drăgușin, întinzând mâna bătrânului și ridicându-l de jos, liniștește-te și nu-ți mai fie teamă de nimic. Eu am venit să-ți cer bani, dar fiindcă nu ai și te găsești într-o asemenea împrejurare, Drăgușin va fi acela care îți va da cât îți trebuie.</p>
<p>Dăscălescu și Smărăndița rĕmaseră înmărmuriți.
-Ține zise el scoțînd o pungă din peptarul său, am o sută de galbeni; jumĕtate sunt aĭ teĭ.</p>
<p>Și cu o mișcare vărsă în mâna tremurătore a Dăscălescului cam la jumătate din strălucitorele bucăți de acei galbeni ce conținea punga.</p>
<p>Ochiĭ bătrânuluĭ și ai copilei se umplură de lacrămi.</p>
<p>-Cucone, zise în acest moment o servitore deschizând ușa odăii în care se află soția Dăscălesculuĭ, cucone, să-ți trăiască feciorul.</p>
<p>— Ce? să fie cu putință!... strigă cu veselie Dăscălescu, uitând scena ce se petrecuse si pe Drăgușin.</p>
<p>— Poftim înăuntru dacă nu mă crezi.</p>
<p>A se repezi în odaie cu iuțela fulgeruluĭ fuse pentru Dăscălescu durata unei secunde.</p>
<p>Smărăndița remase singură în fața frumosului haiduc, aplecă ochii cu timiditate în jos si se făcu
roșie ca para focului, simțind scânteetorele priviri ale lui Drăgușin, ațintite asupra ei.</p>
<p>- Nu cumva că te-am speriat? zise Drăgușin uimit de frumusețea ei.</p>
<p>Copila voi să îngâne un răspuns, dar emoția îi tăia vorba.</p>
<p>Această emoție era departe de a fi din cauza spaimei; era produsul unui simțimânt tainic care nu o tulburase încă penă atunci, în fața unui alt bărbat.</p>
<p>Drăgușin se apropie de dânsa și șezu pe o laviță.</p>
<p>Scoțând apoi din degetul său un inel de aur înpodobit cu o piatră de rubin, luă mâna copilei înainte de a avea timp s-o tragă înapi si i-l petrecu în deget.</p>
<p>— Păstrează-l, frumoasa mea copilă, ca aducere aminte de la mine, zise el cu un glas ale cărui rezonanțe erau armonioase ca sunetele unei harpe.</p>
<p>—Privindu-l, îți vei aduce aminte câte odată de Drăgușin.</p>
<p>In acel moment ușa se deschise și Dăscălescu intră cu fața strălucitoare de bucurie, ținând în brațele sale pe noul născut.</p>
<p>_ Dacă e așa mă poftesc la cină, zise vesel Drăgușin.</p>
<p>_ Bravo!strigă Dăscălescu, căruia îi trecuse toată spaima. Vom sărbători împreună nașterea fiului meu. Fără să știe pentru ce, Smărăndița simți o mulțumire adâncă în sufletul său despre rămânerea lui Drăgușinn.</p>
<p>Peste un ceas, Dăscălescu, Smărăndița și Drăgușin, serbaU dinaintea unei mese încărcate cu bucate, nașterea pruncului ce avea să se numească Ioan.</p>
<p>Cina se termină prin închinarea lui Drăgușin în sănătatea lui Dăscălescu, părinte la șaizeci de ani.</p>
<p>În acea noapte Drăgușin rămase în gazdă acolo.</p>
 </div>
  <div type="chapter" n="2">
<head>CAPITOLUL II.</head>
<p>Trecuseră 6 luni de la noaptea în care vestitul haiduc se introduse în casa Dăscălescului.</p>
<p>Sera se întindea peste câmpuri și în depărtare se auzeau dulce sunetele fluerelor ciobanilor, care, așezați împrejurul câte unui foc, cântau doine melancolice, pe când turmele strânse în jurul lor adormeau liniștite la auzul acestor cunoscute sunete.</p>
<p>Luna se înălța strălucitoare pe azurul cerului risipind în mici bucățele dantela norilor alburii
ce-i întâlnea în cale. Câmpia era luminată ca ziua</p>
<p>In apropiere se afla casa Dăscălesculuĭ, care părea a fi afundată în cea mai deplină liniște, și
aceasta era natural, deoarece, la țară, proprietarii și țăraniĭ se culcă mai devreme.</p>
<p>Smărăndița locuia într-o odăiță dosnică. Însă, pe când toți dormeau, ea singură părea că veghează,căci ferestrele odăii sale erau luminate.</p>
<p>Dar lucru straniu, acele ferestre erau întredeschise și un murmur confuz de voci ieșea dinăuntrul odăii.</p>
<p>— Vin-o,zicea o voce bărbătească, vin-o, iubita inimii mele și îți jur că-mi vei fi soție. Părinții tăi, care nu ar vrea să ne unească astăzi cu niciun preț, ne vor ierta după ce vom fi uniți.</p>
<p>— Ce zici? răspunse o voce tânără, dar spăimântată. Să părăsesc pe mama, pe tata?...Să le pricinuiesc la bătrânețe o durere atât de mare?... O! Aceasta mi-e cu neputință și nu-o voi face niciodată!... Chiar aceea ce am făcut primindu-te în vremea aceasta în odaia mea mi se pare un lucru foarte vinovat. Dar am făcut-o fiindcă te iubesc și pentru că mi-ai scris că mă iubești...</p>
<p>— Mă iubești!" reluă vocea bărbătească cu un ton nedescris. Mă iubești, și te împotrivești să mă faci fericit, nu vrei să rescumperi sufletul omului de care zici că-l iubești și care este pierdut prin faptele sale, prin fărădelegile sale. Mă iubești și te tragi înapoi înspăimântată când vreau să-ți iau mâna! Nu, tu, nu mă iubești și eu nu fac decât să nască în inima ta o altă simțire de cât aceea a grozei. O! puterea lui Dumnezeu e mare și ceea ce mi se întâmplă nu este decât drept. Sunt atât de vinovat încât orice pedeapsă ar vrea să trăsnească asupra mea mi s-ar părea prea mică.</p>
<p>— Taci, taci! zise tremurătoarea voce femeiască. Asemenea vorbe îmi sfâșie inima. Zici că mă împotrivesc la fericirea ta, eu care mă simt turburată până în suflet când îți întâlnesc privirea.</p>
<p>Zici că-mi trag mâna mea dintr-a ta, pentru că-mi pricinuiești spaimă, când strângerea mâinii tale rezervă în sufletul meu o dulce bucurie și când n-o trag înapoi decât pentru că simt că nu e bine ceea ce fac.</p>
<p>În acest moment adierea vântului deschise fereastra și stinse lumânările.</p>
<p>Pentru prima oră buzele frumosului Drăgușin se contopiră cu ale tinerei copile într-o arzătoare și lungă sărutare de amor.</p>
<p>Gât timp a ținut beția lor nu o poate ști decât acea propice adieare a vântului.</p>
<p>Tot ce se știe însă, este că, în versatul zorilor, un armăsar negru și rapid ducea în fuga mare departe de acele locuri pe un tânăr chipeș și voinic, al cărui pieptar roșu strălucea la primele raze ale soarelui, și pe frumoasa copilă ale cărei brațe albe ca zăpada strângeau mijlocul mândrului călăreț.</p>
<p>Acesta se petrecea la începutul anului 1820, care fu un an de lacrimi pentru părinții Smărăndiței și un an de fericire pentru tânăra copilă care devenise soția frumosului Drăgușin.</p>
<p>Retrasă împreună cu el într-un mic sat din Basarabia Rusească, viața lor era o întreagă desfătare.</p>
<p>Drăgușin care jurase o ură neîmpăcată marilor pământului și mai cu seamă turcilor, uitase cu totul și viața sa trecută și jurământul său. Atât de adevărat este că o femeie poate să facă dintr-un om tot ceea ce vrea!</p>
<p>Din nenorocire o întâmplare neașteptată veni să redeștepte în sufletul său, ura un moment amorțită.</p>
<p>Se știa că în acele timpuri, țara ca și astăzi gemea de mulțimea veneticilor, cu diferența numai că atunci veneticii erau turcii și fanarioții, pe când în zilele noastre, cei venetici sunt numai nemții, și dacă ne este permis să întrebuințăm o expresie a unui vechi general român, sunt capetele de urs de la nordul Germaniei.Să revenim la narația nostră.</p>
<p>Drăgușin și Smărăndița trăiau fericiți într-un sat din Basarabia rusească. Un singur nor însă venea din când în când să încrețească marea frunte a Smărândiței; părinții săi nu-i dăduseră încă binecuvântarea, n-o iertaseră.</p>
<p>Într-o zi însă, ea primi de la mama sa o scrisoare prin care o chema lângă ea, căci tatăl său fiind greu bolnav dorea s-o vadă înainte de a-și da cea din urmă suflare. Despre Dragușin, nu se făcea în scrisoare nici o vorbă.</p>
<p>A decide să-l părăsească pe soțul său nu era lucru ușor, a pleca cu el împreună ar fi fost a-l expune la blestemele tatălui său murind, și a risca de a vedea potera punând mâna pe el, căci capul său se pusese la preț.</p>
<p>Dar o femeia poate tot ce vrea, și mai cu seamă o femeie iubită.</p>
<p>Într-o dimineață ploioasă și tristă, Smărăndița se sui într-o căruță înhamată cu patru cai, surugii porniră, clopotele începură să sune și Drăgușin, cu buzele încă umede de sărutarea despărțirii, cu ochii plini de lacrimi, rămase mult timp în același loc, urmărind căruța cu ochii și făcând să fluture batista sa în aer, în semn de adio, până ce o văzu dispărând în depărtare.</p>
<p>Și când se deșteptă din uimirea lui și când se văzu că a rămas cu adevărat singur și că această despărțire n-a fost un vis, el își acoperi fața cu mâinile sale și se puse să plângă ca un copil...</p>
<p>Dacă unul din vechii lui tovarăși de haiducie l-ar fi văzut în acel minut, nu l-ar fi putut recunoaște desigur.</p>
<p>Către seară, el se întoarse cu pașii înceti către căsuța în care locuia, dar când călcă pragul ușii pentru a intra în odaie, inima lui se strânse și mai mult, intrând însă înăuntru, ochii lui se umplură din nou de lacrimi.</p>
<p>Nimic e mai dureros decât să reintri în casă după plecarea unei ființe iubite. Toate odăile ți se par pustii. Ai totul și de toate și totuși îți lipsește tot! Pretutindeni este același gol ca și în inima ta! Apoi, când îți arunci ochii împrejur și vezi, colo, un fotoliu păstrând încă forma corpului, dincolo, un trandafir ce s-a desprins din costița sa în momentul plecării și a alunecat pe covor, mai departe, cartea sa favorită din care se exală încă profumul buzelor sale, acea carte, care conține întreaga poemă de amor și pe care ați răsfoit-o atât de adesea împreună cu dânsa, întrerupând necontenit cursul citirii prin pasionate sărutări, și făcând astfel cu iluzia să devină o realitate; când vezi toate acestea, și când cele mai mici gesturi, cele mai mici fapte ale acelei ființe îți revin în memorie, o! atunci simți cu adevărat toată durerea unei despărțiri.</p>
<p>Nu zicem că, Cârjaliul văzu cele expuse, dar, intrând în odaia de culcare, dădu peste o măsuță de chiparos de chitara Smărăndiței; această chitară era toată lucrată cu sidefuri și cu flori de argint. Cârjaliul i-o dăduse în ziua cununiei lor. El o avea de la tatăl său și ținea foarte mult la dânsa, mai cu seamă că avea superstiția că îi aduce noroc.</p>
<p>Cu câteva zile înainte, Smărăndița voind să cânte, o scăpase din mână și căzând jos, se spărsese.</p>
<p>A doua zi primi și vestea prin care mama sa o chemă să vină cât mai în grabă.</p>
<p>— Vai,zise atunci Cârjaliu către Smărăndița, chitara nu s-a spart zadarnic. Acesta e un semn rău; ceva îmi spune că drumul pe care vrei să-l faci, dacă îți vei îndeplini dorința, o să-mi pricinuiască mari dureri, mari suferințe!</p>
<p>Când după plecarea Smărăndiței zări acea chitară sfărâmată...</p>
<p>— Inima mea e sfărâmată ca și dânsa! strigă el cu disperare. Fie ca presimțirile mele sa nu se împlinească, adăugă el.</p>
<p>Și pentru prima oară de cincisprezece ani căzu în genunchi, făcu semnul crucii și, înălțând ochii în sus, se rugă.</p>
<p>Când ieși din odaie, înoptase; dar rugăciunea îi dăduse putere...</p>
  </div>
 <div type="chapter" n="3">
<head>CAPITOLUL <sic>II</sic>.</head>
<p>Nu vom urma pe Smărăndița în călătoria sa, ci ne vom transporta în locul unde ajunsese fata în Iași, unde nicio întâmplare semnificativă, ca de acolo să treacă la moșia tatălui său. Dar aici fuse silită să se oprească o zi, căci puterile o părăsiră cu desăvârșire.</p>
<p>Ajungând în vechea capitală a Moldovei, Smărăndița porunci slugilor să o ducă la hanul cel mai bun.</p>
<p>În acele timpuri, Iașii fiind încă capitala, erau mult mai populați ca astăzi și o mare afluență de călători veneau să umple hotelurile sau mai bine zis hanurile, fiind pe atunci la modă limba turcească și grecească, după cum cu câțiva ani în urmă, era la modă limba franceză, și după cum astăzi este cea nemțească.</p>
<p>Astfel, hotelurile de atunci se numeau hanuri, iar la urmă hanurile se numeau hoteluri, iar astăzi, în fine, hotelurile se intitulează cu armonioasa denumire de Gasthäuser!</p>
<p>Această digresiune încheiată aici,cât să spunem că Smărăndița putu cu mare greutate să găsească o odaie goală.</p>
<p>Hanul în care se coborî Smărăndița era în mare parte ocupat de Zamet-bey și de suita sa. Zamet-bey era trimis de către poartă în misiune secretă pe lângă scaunul Moldovei. Cu toate acestea, incognitul său nu era deloc bine păzit, căci un turc nu poate călători fără o întreagă armată de servitori după el, și știm că această clasă de oameni este departe de a fi discretă.</p>
<p>În momentul când chibitca Smărăndiței se apropie de porțile hanului, Zamet-bey, care prânzise, stătea lungit alene pe un divan în pridvorul din fața uliței și își fuma ciubucul.</p>
<p>El părea a fi un om de vreo șaizeci de ani. Figura părea că nu era repulsivă, dar desfrâul-și imprimase trăsături neșterse. Ochii îi erau aproape stinși; obrazul galben și uscat ca pergamentul, barba senină încurcată, urâtă, și nasul lung și căzut peste buze. Acestea despre fizic; despre moral, îl ghicește oricine. În cap purta o căciulă în stilul turcesc, multicoloră, cu galben, roșu și verde—ca și steagul lui Mahomed! Hainele sale constau într-un fel de tunica lungă, îmblănită cu blană la margini, cu culoare albastră, iar pantalonii săi erau atât de largi încât ar fi putut să încapă zece copii în ei. Doi arapi înarmați cu iatagane stăteau pe lângă divan, unul la dreapta și altul la stânga, în timp ce mai mulți servitori se agitau în jur, unii cu narghilele, alții cu cafele, băuturi și alte obiecte orientale.</p>
<p>În fața divanului stătea secretarul lui Zamet-bey, ai cărui ochi mobili denotau falsitatea caracterului său și micșorimea inimii sale. Acest secretar se numea Mehmed-Efendi.</p>
<p>El stătea drept, cu mâinile pe piept, într-o atitudine plină de umilire, iar de fiecare dată când Zamet-bey vorbea, făcea o temenea până la pământ, ducând mâna dreaptă la frunte și la piept, iar cu cea stângă lua mâna lui Zamet și o săruta.</p>
<p>Zamet fuma din lungul său ciubuc, sorbind din când în când dintr-o ceașcă de cafea fără mâner, pusă într-un zarf de argint, când trăsura Smărăndiței se opri la poarta hanului. Gârbovul bey și-a aruncat ochii cu distracție pentru a vedea ce călători sosesc, iar când a zărit chipul frumos al Smărăndiței, a fost cât pe-aci să-i scape ceașca de cafea din mână. În ochii lui cei strânoși fulgerară câteva scântei, și întorcându-se către Mehmed, a spus: Uite-te, vezi, Mehmed? Ai mai văzut vreodată o altă femeie ca această copilă?</p>
<p>— Alah să-i dea zile lungi și fericite. Ea ar fi demnă chiar de haremul Padișahului.</p>
<p>-Așa, dar cred că nu i-ar ședea rău nici într-al meu!</p>
<p>— Luminele tale sunt mai mari decât lumina soarelui, stăpâne; cuvintele tale sunt înțelepte ca versetele din Coran. Ghiaura este frumoasă și se va face după cum veți porunci.</p>
<p>- Allah kerim! (Dumnezeu să ne ajute). Nu uita însă, Mehmed, că am isprăvit treburile și că plecăm mâine seară. Eu până atunci cum veți ști mai bine, pentru ca să se împlinească dorința mea. Ghiaura, după cum ai auzit, e frumoasă și simt în pieptul meu bătând din nou patimile tinereții...</p>
<p>-Voi face așa precum vă e voia stăpâne; ghiaura va pleca mâine dinpreună cu noi.</p>
<p>În timp ce se urma acest dialog, în fața hanului, Smărăndița se coborâse din chibitcă și intrase înăuntru. Pe dată ce hangiul îi deschise ușa singurei odăi ce se afla goală, ea se aruncă pe pat ca să se odihnească, poruncind hangiului să-i aducă caii de poștă a doua zi dimineața.</p>
<p>Între acestea se înserase de tot.</p>
<p>Mehmed-Efendi îl chemă pe hangiul și îl întrebă când pleacă noua sosită, și aflând că dorea să îi fie caii gata în ziua aceea, porunci hangiului să spună că nu i-a fost cu putință să găsească.</p>
<p>A doua zi de dimineață, când Smărăndița se deșteptă și îl cheamă pe hangiu, acesta îi spuse că nu a putut găsi cai de poștă.</p>
<p>Oricine își poate închipui supărarea și neliniștea ei, însă neputând să facă altfel, fu silită să tacă și să aștepte</p>
<p>Ziua lungă și agitată se scurse pentru Smărăndița, care ardea de dorință să își revadă părinții și locurile unde crescuse.</p>
<p>Ea se revedea deja în acea casă unde crescuse, lângă mama și tatăl său, în mijlocul tuturor acelor ființe care o iubiseră și o legănaseră pe brațele lor, iar în fine, ochii săi vedeau deja acele dealuri albastre care apăreau în depărtare ca spuma norilor dimineții, și acele văi frumoase umbrite de brazi sau de stejari și smălțuite cu o mândrie de flori felurite ce îmbătau respirația și uimeau vederea</p>
<p>Acolo și-a petrecut și copilăria și primii ani ai junimii sale. Sub umbra acelor brazi ea începuse să viseze pentru prima oară, iar în acele văi încântătoare se ducea să se răcorească de un foc ce-i ardea pieptul, să cugete cu nerăbdare la acele locuri și să se uimească în fața amintirilor lor.</p>
<p>Și într-adevăr, Smărăndița se lăsa pradă acestor gânduri și ochii îi erau umpluți de dulci și căldurose lacrimi.</p>
<p>Pe când ea visa adânc în modul pe care l-am descris, ușa odăii se deschise și un om de încredere, pe care Drăgușin i-l dăduse pe drum ca să-l aibă drept protector la vreme de nevoie, intră înăuntru.</p>
<p>— Stăpână,zise el speriat,Zamet-bey, care locuiește și el în acest han, a pus la amândouă ușile ale gangului care duce la odăia dumneavoastră, câte doi arapi de pază, care nu lasă să intre nici să iasă nimeni; eu abia am putut intra în gang pe o fereastră.</p>
<p>-Ce zici, Dobre ? strigă Smărăndița înfricoșată.</p>
<p>-Zic că e întocmai cum spusesem, stăpână. Ba chiar mai mult: se vorbește că Zamet-bey ar avea de gând să te ducă cu dânsul în țara turcească.</p>
<p>Biata Smărăndița începu să-și frângă mâinile de jale și de durere, când ușa se deschise din nou și hangiul apăru în prag cu un aer respectuos.</p>
<p>— Cuconită, în sfârșit a dat Dumnezeu să găsesc cai și i-am pus să-i înham la o butcă de-a mea, căci căruța cu care ați venit s-a frânt când am vrut să o bag sub șopron.</p>
<p>Smărăndița nu mai știa de bucurie, iar Dobre stătea prost în mijlocul casei neștiind ca să-și explice o asemenea întâmplare.</p>
<p>Într-un minut se adunară toate câte erau prin odaie, și Smărăndița, Dobre și hangiul coborâseră scara.</p>
<p>Ceea ce numise hangiul butcă și ceea ce pe atunci se numea astfel, era o imensă caretă cu zăbrele și cu arcuri, vopsită pe dinafară cu galben și în loc de geamuri la uși, avea un fel de jaluzele care se puteau imobiliza după voință.</p>
<p>Surugii erau călăre cu biciurile în mână gata de pornire.</p>
<p>Ușa butcei fusese deschisă de către hangiu și Smărăndița intră înăuntru. Dobre se pregătea să o urmeze, dar hangiul, fără să-i dea timp, închise ușa cu repeziciune, sări înlături și surugii plesnind din bice, porniră în fuga mare, lăsându-l pe hangiu frecându-și mâinile de mulțumire și pe Dobre înmărmurit lângă el.</p>
<p>Zamet-bey cu suita porni peste un ceas după Smărăndița și ajungând afară din oraș, se urcă lângă dânsa și peste câteva clipe trecură cu toții Dunărea în valayetul Dobrogei.</p>
<p>Dobre fusese aproape omorât de arapii lui Zamet, pe care hangiul îi asmuțea asupra lui ca să scape de un om care i se părea primejdios pentru viitor.</p>
<p>Plecarea grabnică a lui Zamet îl scăpă însă, și el putu să ia drumul către Basarabia, unde și sosi în curând la satul în care locuia Drăgușin.</p>
<p>Cât despre hangiu, Mehmed-Efendi, secretarul beiului, îi numără două mii de mahmudele de aur.</p>
 </div>
 <div type="chapter" n="4">
  <head>CAPITOLUL IV</head>
<p>Era în anul 1821. Tudor Vladimirescu peste Olt, ridicase stindardul libertății. La vocea lui, satele și orașele, văile și dealurile, munții și cătunele s-au trezit din amorțeala în care stau cufundate cu rușine de mai bine de un secol.</p>
<p>Tudor înainta către București cu iuțela fulgerului și ajunse la Colentina unde se opri.</p>
<p>Trecuseră două sĕptămâni de la răpirea Smarăndiței.</p>
<p>A doua zi de dimineață, un tânăr cu părul negru și creț, ocheș și frumos la față, se prezentă înaintea cortului lui Tudor. Era Drăgușin. Aflase prin Dobre cele întâmplate și voia să se alăture. Nu i-a spus lui Tudor nici că îl cheamă Drăgușin, nici de unde vine, îi spuse numai că vrea să slujească țara și astfel fuse primit în oștire.</p>
<p>Peste ceva timp, Tudor, având trebuință de un om care să știe limba turcă pentru a-l trimite la Poartă cu a doua deslușire despre revoluție, Drăgușin i se înfățișă imediat</p>
<p>Fața lui avea darul să insufle tuturor încredere, în afară de acest aspect, el avea să mai aibă câțiva tovarăși, oameni bine cunoscuți de Tudor.</p>
<p>Eroul român hotărâ să-l trimită pe Drăgușin cu ceilalți ca tălmaci.</p>
<p>Odată ajuns la Constantinopol, Drăgușin întrebuința toți banii ce îi mai avea pentru a afla dacă Zamet-bey locuiește acolo și în ce parte a orașului. Cheltuiala și ostenelile lui nu fură zadarnice. Zamet-bey, care era dintr-o familie însemnată și ocupase funcțiunile cele mai înalte, nu putea într-adevăr să locuiască decât în capitală. Căci care turc s-ar afla în poziția lui Zamet și aș părăsi Stambulul</p>
 </div>
 <div type="chapter" n="5">
<head>CAPITOLUL V</head>
<p>Dimineața apăruse și razele soarelui loveau într-un mod feeric ferestrele și acoperișurile caselor Stambulului, sub care se ascundeau, în unele mistere nepătrunse, printre altele atâtea plăceri desfătătoare; iar în cele mai multe suferința și miseria de care nu-și poate închipui omul născut în libertate.</p>
<p>Palatul lui Zamet-bey era zidit pe țărmâul Bosforului. Aici, razele argintii ale soarelui, precipitându-se în gemurile multicolore, veneau să se scalde apoi în undele Bosforului, formând pe suprafața lui reflecții de toate nuanțele tremurând în sus și în jos pe albia apelor.</p>
<p>Un cor de femei, al cărui ecou se auzea împreunându-se cu toasul mării, te făcea să rămâi înmărmurit, neștiind de unde este sorgintea lui. Dacă însă ai fi coborât în vale, spre țărm, te-ai fi urcat într-o barcă și ai fi tăiat apa canalului pe lângă zidurile palatului lui Zamet, ai fi auzit că acel cor îngeresc ieșea dintr-o fereastră deschisă razelor soarelui, care străbătea acolo în mânunchiul de aur.</p>
<p>Cântecele nu încetară. O femeie apăru la terestră. Era frumoasă, ca și dimineța, în care apărea.</p>
<p>Cu fața rezemată de mânini, privea marea... o privea... și ochii ei păreau că nu se mai satură... Parcă ar fi așteptat pe cineva. Privirea ei lungă și obosită, după ce îmbrățișă tot cuprinsul mării, se aplecă cu durere într-un punct fix, și la lumina dimineții lacrimile albastre se zăreau curgând pe obraji frumoasei cadâne</p>
<p>— Cine era oare?</p>
<p>Pe cine aștepta ea?...</p>
<p>Lăcrărnile ce căutaŭ pe fragezii ei obraji?...</p>
<p>Sărmana Smărăndița, căci dânsa era, de câte ori se scula dimineața întreba marea, întreba cerul, întreba totul în fine, dacă Drăgușin a uitat-o — dacă va mai veni să o scape. Dar adâncul cerului ca și undele mării nu-i dădeau niciodată un semn de speranță; — Smărăndița își îneca durerea în lacrimi și astfel în toate diminețile, când femeile sale veneau să-i cânte în cor deșteptarea, ea privea...aștepta... și apoi plângea!</p>
<p>Era 8 dimineața, când femeile și eunucii dați de Zamet în slujba Smărăndiței, după ce-și împliniseră fiecare sarcină, se retraseră în anticameră</p>
<p>Smărăndița singură, stă pe gânduri... și la fiecare moment i se părea că îl vede pe Zamet intrând la dînsă ca să-i vorbească despre destrămarea lui amor, ca să-i desfășoare înaintea ei poftele nemăsurate, care o turbau și-i sfâșiau inima. - Cu capul aplecat pe brațul unei sofale, tânăra româncă adormise, aproape pradă gândurilor și a speranțelor încă licărinde.</p>
<p>Dintr-o dată, ușa se deschise și intră un eunuc urmat de o femeie, care purta pe brațe veșminte scumpe, lucrate numai în fir.</p>
<p>-Inălțimea Sa Beiul,zise eunucul, a trimis pe această femeie să vĕ alegețĭ prețioasele podobe ca să le purtați</p>
<p>Smărăndița tresări din somnul său și aruncă o privire mânioasă asupra eunucului care venea să-i tulbure pacea. Dar neguțătoreasa urmă numai de cât.</p>
<p>— Nu vă supărați, stăpână, am aici lucruri atât de frumoase, încât veți rămâne foarte mulțumită alegând câteva din ele.</p>
<p>- Nu-mi trebue, zise Smărăndița, întorcând capul.</p>
<p>— Ascultă,urmă femeia, apropiindu-se de urechea Smărăndiței, deși sunt veșminte turcești,ele sunt cusute de mână creștinească</p>
<p>Aceste cuvinte înmuiară voința Smărăndiței, care întorcându-se, privi lung pe femeia din gura căreia ieșeau asemenea cuvinte.</p>
<p>— Bine, zise ea..., să vedem și făcu un semn eunucului, care ieși.</p>
<p>— Iată, stăpână, privește cât sunt de frumoase!</p>
<p>— Și zici că sunt lucrate de mână creștinescă?</p>
<p>Da!...</p>
<p>Și la această afirmație, femeia se uită spre toate ușile, ca cum s-ar fi temut să nu asculte cineva. Apoi apropiindu-se grabnic de Smărăndița, îi zise</p>
<p>— Ia seama !... Am venit să te scap.</p>
<p>Să-mi asculți sfaturile și în scurt timp vei fi în brațele lui Drăgușin.</p>
<p>Drăgușin! exclamă Smărăndița. O! spune-mi cine ești și ce planuri uneltești?... Fi-vei oare spioană care vii să-mi tulburi liniștea și să-mi reaprinzi durerea?...</p>
<p>- Te încredințez! Sunt femeie de încredere a lui Drăgușin. El a scăpat viața unui frate de-al meu și îi sunt devotată. Am luat aceste haine spre vânzare, numai ca să pot pătrunde până la D-ta.</p>
<p>—Dar Drăgușin...unde este Drăgușin?...</p>
<p>— Liniștește-te... și nu vorbi așa tare... ne poate auzi cineva, Drăgușin este în Stambul. El a venit aici numai și numai ca să te scape!</p>
<p>— Oh !... Nu mă îndoiam de iubirea lui.</p>
<p>Dar spune-mi ce e de făcut.</p>
<p>Învață-mă! vreau să scap de aici... vreau să scap... mă înțelegi?...</p>
<p>— Ai răbdare. Caută să avem multă grijă în planul noastru, căci altminteri suntem pierduți.</p>
<p>— Ascult. Spune. Dacă e vorba să reved pe Drăgușin, voi suferi orice, voi trece prin foc dacă va trebui.</p>
<p>— Peste câteva momente eu voi pleca și la ieșire voi spune eunucilor că nu ți-a plăcut nimic din podoabele pe care le am, și că mi-ai poruncit să-ți aduc mâine altele mai frumoase. Astfel, mâine, la ora când toți eunucii și toate cădănele vor fi lângă D-ta, eu voi veni</p>
<p>Pe când D-ta vei alege, eu voi răspândi vorba printre cădane că știu să ghicesc. D-ta îmi vei da voie să le ghicesc fiecăreia pe rând, începând mai întâi de la D-ta Dintr-o sticluță cu o licoare ce voi pregăti, voi da fiecăreia să mirosă, sub cuvânt de a le ghici mai bine, și în zece minute vor adormi, lăsându-ne stăpâne pe noi și libere de a pleca.</p>
<p>Înțelegi că toate acestea nu trebuie să ajungă la urechile Beiului, să nu știe decât de noi și de aceste diduri care ne ascultă</p>
<p>— Despre asta fii încredințată! Pe urmă ?...</p>
<p>Pe urmă vom ieși frumos, fără ca nimenĭ să ne ceară socotelă.</p>
<p>Eŭ voi aduce pe ascuns un rând de haine ca ale mele, cu care te voi îmbrăca; îți voi pune
marfă pe brațe, astfel că ieșind pe poarta Seraiului, nimenĭ nu ne va cere socoteală.</p>
<p>— Dar dacă mă vor recunoște servitorii din curte ?...</p>
<p>— Pentru orice întâmplare, Drăgușin va fi aproape cu câțiva oameni de-ai lui bine înarmați, și astfel orice primejdie va fi înlăturată.</p>
<p>— De minune, strigă Smărăndița frângându-și mâinile de bucurie.</p>
<p>— Și odată ieșiți în stradă, suntem scăpați pentru totdeauna. Drăgușin va fi al d-tale și d-ta a lui</p>
<p>— Oh! ce bucurie! Ce fericire!...</p>
<p>— ACum, ai răbdare până mâine. Ascundeți bucuria ca să nu se bănuiască ceva. Fii cu minte... Pe mâine</p>
<p>Și neguțătoresa ieși, întâmpinată fiind de eunuc, care o petrecu până la scară.</p>
<p>— Ei, ce-a plăcut hanânii? întrebă el.</p>
<p>-Nimic din toate acestea. Mi-a poruncit să-i aduc mâine altele; spune că astea sunt cu prea puțin fir.</p>
<p>— Mașala! esclamă eunucul. Semn bun! Semn bun!... Asta o să facă mare plăcere Beiuluĭ.</p>
<p>— Mâine să vii negreșit! Ai auzit!</p>
<p>Să nu uiți, că pe urmă... Ai înțeles?</p>
<p>— Înțeles... înțeles...repetă femeia coborând scările și afectând în vorbele ei un fel de ironie, pe care turcul nu o înțelese.</p>
<p>Ziua o petrecea Smărăndița cu multă greutate, căci orele îi păreau ani și noaptea tot nu se mai ivea. În fine, vălul misterios al nopții se întinse și pe când toată suflarea se odihnea, Smărăndița încă nu închisese ochii.</p>
<p>Zamet, care până la miezul nopții își fumase ciubucul la picioarele ei, fu jinduit de toate plăcerile lui! Căci Smărăndița îi încredințase că e bolnavă și că are nevoie de odihnă. În fine, cu multă greutate, turcul plecase în apartamentul său, pentru a nu se deștepta decât a doua zi. Smărăndița nu dormea, ci inima ei se îmbăta dinainte de fericirile ce o așteptau a doua zi. Zorii zilei se arătaseră, iar tânăra copilă, cu ochii spre fereastră, privea la toate schimbările nopții, până ce în fine ziua albă veni să bată la ferestrele ei.</p>
<p>Cum se lumină bine, sări din pat, sună, ceru să se îmbrace și, ca niciodată, înainte de a cânta corul deșteptării, ea se așeză la fereastră cu o carte în mână și fără a descifra un cuvânt măcar, lasă privirile să îi fluture pe luciul mării</p>
<p>Gând cadanele și eunucii intrară în camera Smărăndiței, ziua deja înaintase și nu după mult timp apăru și neguțătoreasa cu hainele de fir.</p>
<p>Atunci toți voiră a se retrage, dar Smărăndița îi opri, spunându-le că dorește să împărtășească și gusturile lor, întru ceea ce privește prețioasele costume ale neguțătoresei</p>
<p>Peste o oră planul, pregetat cu atenție cu o zi mai înainte, era pus în lucrare, și când toate acele creaturi molate amorțiseră sub forța licoarei narcotice, Smărăndița îmbrăcă cu precipitare hainele ce îi adusese neguțătoarea, și pentru un moment, amândouă coborâră scările hanului, fără a fi oprite de nimeni.</p>
<p>În momentul coborârii ultimei treapte, o voce se auzi strigând prin coridor, care răsuna atât de tare, încât toți servitorii, împreună cu Zamet, într-un moment fură în picioare</p>
<p>Vocea era a unui eunuc, care întârzia să ajungă la stăpâna sa și sosind mai în urmă, găsi pe toți eunucii adormiți și pe Smărăndița nicăieri. Neștiind ce să facă, începu să strige cât îi lua gura.</p>
<p>Sermana Șmărăndița!... încă un moment și ar fi fost scăpată! Din nefericire, pentru ea toți servitorii
 alergară și aprope de poartă ambele femei fură oprite să iasă.</p>
<p>Într-un moment și ca un fulger, Drăgușin însoțit de trei voinici se repezi înăuntru și o luptă crâncenă se încinse între ei și servitorii Beiului, care se repezeau în zadar cu hangerile lor, căci toate loviturile erau înlăturate cu agerime de Drăgușin și tovarășii săi.</p>
<p>In mijlocul acestei lupte apăru Zamet înrmat cu două pistole. La primul foc, unul din tovarășii
lui Drăgușin șovăi și căzu la pământ.</p>
<p>— Fugi, stăpâne, strigă românul murind, căci decă vei trăi, vei găsi poate un alt mijloc s-onscapi.</p>
<p>Zemet având să se apare de loviturile vrășmașilor nu auzi cuvintele muribundului.</p>
<p>Drăgușin însă, care înțelese, văzându-se în fața a 50 de servitori și el numai cu doi tovarăși ai săi, cugetă că dacă ar lupta până la moarte ar fi fără de folos și că Smărăndița tot nu va fi scăpată</p>
<p>Atunci, dând ordin conluptătorilor săi, începură să înlăture loviturile, retrăgându-se mereu spre poartă, și când ajunseră în stradă, până să iasă turcii în urma lor, ei se și dădură după un colț și se făcură nevăzuți, fără ca Zamet, în acea încurcătură, să aibă timpul să-i întipărească în minte chipul lui Drăgușin</p>
<p>Când Zamet reintră în curte însoțit de servitorii săi, găsi pe Smărăndița leșinată pe pietre, iar pe neguțătoareasă scăldată în sânge, lovită fiind de hangerul unui servitor.</p>
<p>În zadar, Zamet, voi să o readucă la viață pe acea femeie, pentru a putea afla ceva de la dânsa; ea expiră la picioarele sale, fără să scoată un cuvânt măcar.</p>
<p>Smărăndița fuse dusă în camera ei, în care dormeau încă femeile și toți eunucii, și peste câtvan timp de îngrijire deschise ochii împreună cu amorțiții, care se deșteptară
rând pe rând și ieșiră afară sub privirile furioase ale lui Zamet. Prima mișcare o făcu Smărăndița, călcând jos din pat... dar dezamorțindu-se bine, zări în fața ei pe Zamet.</p>
<p>-O!... strigă ea cu orore și se ascunse tocmai într un colț al camerei, acoperindu-și fața cu mâinile.</p>
<p>-L-aĭ omorât călăule, răcni ea printre dinți.</p>
<p>— Nu, zise beiul, ghiaurul mi-a scăpat fără cel puțin să-l pot cunoaște. Dar tu mi-ai rĕmas. Tu-mi vei spune totă viclenia.</p>
<p>O idee trecu prin mintea Smărăndiței.</p>
<p>-- A scăpat ! cugetă ea; — și nu l-a cunoscut!—Bine!...Cu atât mai bine!...</p>
<p>— Ieși din colț, femeie ipocrită, răcni turcul și spune-mi ce te-a făcut să-mi tulburi liniștea ?
Cine era acea femeie? Cine erau acei ghiauri!</p>
<p>_ O! nu fii rău, se rugă Smărăndița, îți voi spune totul... Am fost amăgită.</p>
<p>— Amăgită?...Și cum?</p>
<p>Femeia care a venit cu hainele mi-a spus că un pașă, care este șeful înălțimii tale, s-a îndrăgostit de mine și că, dacă nu voi consimți să fug la densul, pașa ne va pierde pe amândoi.</p>
<p>Și cine este acel pașă, care se numește șeful meu? Eu nu am niciun șef.</p>
<p>-N-a voit să-mi spună numele.</p>
<p>— Pe urmă?</p>
<p>—Eu, nevoind să-ți pricinuiesc rău, și poate chiar moartea... am consimțit să fug mai bine din Saraiul tău decât să-ți fac o asemenea nenorocire. Dar îți mărturisesc că n-avem de gând să mă duc la Pașa, ci aveam de gând să mă sinucid sau să mă arunc în Bosfor.</p>
<p>— Dar acei ghiauri? Cine era acei ghiauri?</p>
<p>— Acea femeie mă înșelase. Ea mă răpea nu pentru Pașă, ci pentru dânșii. Nu i-am văzut niciodată în viața mea... nu îi cunosc!...</p>
<p>Vorbele Smărăndiței insuflară atâta încredere turcului, că acesta din toată furorea lui se simți înduioșat.</p>
<p>— Biata copilă! murmură el.—A! Acea zgripțuroaică de femeie... dacă n-ar fi murit, aș fi pus-o s-o frigă de vie.</p>
<p>— Ea m-a amăgit. Îți cer ertare, înălțime.</p>
<p>--Bine, te iert de această dată. Dar să știi că mortea îți va fi iertarea pentru a doua oară. Acum te las
să te mai liniștești. Când îți vei venĭ în fire să trimeți să mă cheme.</p>
<p>Și turcul ieși, cu un aer aproape posomorât, rostind ultimele cuvinte cu tonul unui stăpân care a iertat culpa servitorului său, dar care nu a uitat-o încă.</p>
<p>Smărăndița, cum rămase singură, își ridică ochii spre cer ca semn de recunoștință.</p>
<p>— Îți mulțumesc, Doamne!... El a scăpat! Oh! Sunt sigură, nu mă va lăsa în mâinile acestor miserabili.</p>
<p>După cinci zile de la această întâmplare, Zamet-bey își schimbă locuința într-un alt palat al său, situat pe malul stâng al Bosforului.</p>
<p>Odată cu această mutare, Drăgușin pierdu urmele soției sale. Toate cercetările lui, pentru a afla noua locuință a lui Zamet, au fost zadarnice. Disperarea și ura împotriva turcului creșteau din zi în zi în inima lui Drăgușin, care de această dată ar fi preferat să moară, decât să lase să-i scape din mâini femeia mult iubită, Smărăndița, singura ființă pentru care mai trăia pe acest pământ.</p>
 </div>
 <div type="chapter" n="6">
<head>CAPITOLUL VI</head>
<p>Un samsar grec, căruia Drăgușin îi promisese o sumă bunicică dacă va descoperi locuința lui Zamet, veni într-o seară să bată la ușa lui.</p>
<p>— Intră, zise Drăgușin.</p>
<p>-Am găsit ce cauți, zise el cu bucurie.</p>
<p>-Unde? În ce loc?...Du-mă la minut.</p>
<p>-Zamet-bey locuește într-un palat de vară răpitor, zidit pe malul stâng al Bosfoiului.</p>
<p>—Când l-aș putea întâlni prin oraș? întrebă Drăgușin crunt.</p>
<p>-Niciodată, căci de când s-a mutat nu mai iese nici ziua, nici noaptea; ci își petrece viața la picioarele unei tinere moldovence pe care a adus-o cu dânsul din țara Moldovenească. Drăgușin încruntă fruntea și scrâșni din dinți.</p>
<p>— Haide, zise el.</p>
<p>Și ieșiră. Grecul îl duse prin niște uliți pustii și întunecoase până îl scoase în fine pe malul Bosforului, unde nu erau decât câteva palate rare.</p>
<p>Noul palat al lui Zamet era depăratat pe malul Bosforului și în mijlocul unei grădini, dar de pe malul  unde se aflau Drăgușin și grecul ce-i servea drept ghid, apărea. scăldat de limpezile ape ale Bosforului un chioșc de o eleganță rară, luminat de un milion de lumânări cu diferite culori, ale căror ssântei feerice  aureau suprafața canalului..</p>
<p>Acest chioșc era păstrat plăcerilor si orelor de repaos ale lui Zamet-bey.</p>
<p>In acest moment, chiar el se afla înăuntru îngenuchiat lângă divanul pe care, golă și adormită, ședea întinsă Smărăndița. Beiul îi dădea în  toate serile oâte o doză de opium
pentru a-și satisface patima lui cea brutală.</p>
<p>Fie că avea un presimțământ instinctiv că Zamet se află în acel chioșc, fie că dorința de a se apropia cât mai mult de casa ce conținea pe soția sa și pe omul pe care îl ura cel mai mult în lume, Drăgușin, la vederea acelui chioșc strălucitor de lumină, cheamă un kaicgi și intră singur în luntre, azvârlind grecului o pungă ce conținea cincizeci de mahmudele.</p>
<p>După ordinul dat, kaicgiul stătu sub ferestrele acelui chioșc. Apoi, apucându-se cu mâna de o balustradă de piatră, ajunse cu capul la nivelul ferestrei și, sfărâmându-le dintr-o lovitură de iatagan în mii de bucăți, se precipită înăuntru.</p>
<p>O a doua lovitură dată cu iuțeala fulgerului l-a culcat la pământ, plin de sânge, pe bătrânul și mizerabilul Zamet-bey. Apoi, luând în brațe pe Smărăndița, se repezi cu ea pe șosea și intră fără a întâmpina vreo împotrivire, împreună cu ea, în barca kaicgiului, înmărmurit de tot ce văzuse.</p>
<p>— Mână, zise el, și îți voi da o suta de mahmudele.</p>
<p>Și văzând că frica îi tăiase puterile, apucă singur lopețile și începu să despice repede valurile Bosforului adormit.</p>
<p>Peste câteva zile Drăgușin se întorse în Basarabia cu frumoasa Smărăndita; dar sărmana copilă era nebună.</p>
<p>Răzbunarea îl sfătui curând să intre în luptă cu Turcii și vru să se întoarcă la oștea domnului Tudor, dar află pe drum despre moartea acestui nenorocit erou la Târgoviște.</p>
<p>Îndârjit împotriva străinilor, care devastau țara și sugeau munca bietului român, Drăgușin se hotărîdin nou a îmbrățișa haiducia și, odată cu venirea primăverii, își mută locuința din oraș în mijlocul fiarelor sălbatice, în codru, în mijlocul căruia petrecuse mulți ani din tinerețea sa. Însoțit de o ceată de peste 150 de voinici hotărâți să moară pentru el, având lângă el și pe Smărăndița respira dulcele aer al pădurii din preajma Goteștilor.</p>
<p>Pe cât era de bun pentru ea și pentru tovarășii lui de codru, pe atât devenise de crud cu străinii, care cădeau în ghearele sale feroce.</p>
<p>Pădurea Goteștilor, brăzdată de munți înalți și de văi profunde, este unul dintre acele cuiburi în care oamenii de meseria lui Drăgușin nu au să poarte nicio grijă că vor fi descoperiți.</p>
<p>Cărarea numită «a Cucului» care se pierde sub iarbă, după o întindere de aprope trei kilometri, se coboră în profunzimea unei văî stâncose umbrite pe ambele maluri de aluni gigantici și stufoși.</p>
<p>Această potecă, pentru cei care nu o cunoșteau, se oprea în coborârea în vale și nimeni nu ar fi crezut că înainte mai poate călca picior omenesc. Haiducii lui Drăgușin însă coborau cu atâta înlesnire în acea vale și se pierdeau printre stânci atât de repede cum nu și-ar putea închipui cineva. În fundul văii, printre bușteni și mici arbuști, se deschidea o peșteră săpată de mâinile naturii.</p>
<p>Intrarea era de o mărime cât poate încăpea un om. înăuntru însă, adâncă, spațiosă și despărțită în camere, lăsa să se înțelegă că mai fusese locuită de suflete omenești.</p>
<p>În fund, o ușă întredeschisă întrerupea comunicarea între celelalte camere și cea pe care o ascundea. Aici era culcușul lui Drăgușin, în care Smărăndița, într-o profundă melancolie, petrecea cea mai mare parte din vreme. Un moșneag cu părul albit veghea lângă densa în tot timpul cât lipsea Drăgușin.</p>
<p>Când vremea era frumoasă, moșnegul se așeza la gaura peșterii și povestea Smaraditeă nenumărate lupte.</p>
<p>Sărmana copilă îț asculta cu atenție, dar nu înțelegea nimic din cele ce-i spunea bătrânul. Din când în când îl întrerupea pentru a-i spune vorbe fără șir, efecte ale nebuniei care făceau pe bietul moșneag să-și simtă ochii udați de lacrimi.</p>
<p>Sărmana copiliță!... murmura el, și iarăși urma basmul ca să înlăture aiurelile nebunei. Dar în zadar! Căci Smărăndița cădea în melancolie, începea să plângă, să zăbovească, și își fixa ochii asupra unei pete și, privind-o lung, începea să strige.</p>
<p>-Dragusin!.. Uite Dragusin!...</p>
<p>În toate zilele se repeta aceeași scenă, iar când Drăgușin se întorcea acasă, crud și neîmpăcat cum fusese în întreprinderile lui, în fața nefericitei Smărăndița inima lui se înduioșa și îi lua mâinile, le săruta, o striga pe nume, dar ea cu o voce respingătoare îl îndepărta, zicând </p>
<p>--Fugi!... Fugi!... iĭ omorat pe Drăgușin!...</p>
<p>Apoi rugătoare cădea în genunchi dinaintea lui:</p>
<p>-Redă-mi-l! Să-l văd numai o dată... si voi fi sclava ta până la moarte.</p>
<p>Drăgușin mișcat pănă la lacrimi o chema pe nume:</p>
<p>-Smărăndițo îi zise el cu o voce plângătoare.</p>
<p>Nebuna, ca și cum s-ar fi deșteptat dintr-un vis, recunoscându-și iubitul, izbucnea într-un țipăt de bucurie și se arunca în brațele lui, care o strângeau la piept, plângând ca un copil.</p>
<p>Apoi, obosită și fără simțire, o așeza în patul ei, în care rămânea cu ochii fixați într-un punct până când adormea.</p>
<p>Era una dintre acele zile de primăvară în care totul vorbea de iubire. Freamătul frunzelor, murmurul izvoarelor, vântul ușor care culca iarba în valuri dese, toate erau într-o poetică armonie. Drăgușin stătea pe un buștean în lata peșteră, avea lângă el pe Smărăndița, care cu capul aplecat pe brațul lui și dormea.</p>
<p>Drăgușin o iubea; dar niciodată n-o iubise cu atâta înfocare.</p>
<p>Smărăndița cu toate acestea era mai rece ca o stâncă.</p>
<p>— Te iubesc, îi dicea soțul ei.</p>
<p>Ea zîmbea și se uita la dânsul cu o privire rătăcită.</p>
<p>Sărmanul Drăgușin, câte dureri nu simțea în fața acelei statui care vorbea, umbla, avea aparența unei ființe omenești, dar a cărei simțire se distruse odată cu conștiița de sine.</p>
<p>— Respunde-mi, copilul meu, ce ai?... Unde te doare?... o întrebă Drăgușin, cu o voce blândă după ce se deșteptă.</p>
<p>— Să nu mi-l iei, — respunse nebuna; sunt așa de bine lângă dânsul.</p>
<p>— Lângă cine?</p>
<p>— Lângă el!</p>
<p>Care el?...</p>
<p>— Bărbatu meu! O! Nu-l cunoști... era așa de bun... Azi dimineață când am prins fluturele, o albină era să mĕ mușce... dar eu am înjunghiat-o cu cuțitul.</p>
<p>— Smărăndițo!...</p>
<p>— O!...avea un cuțit mare...și...într-o clipă a și murit!... Dar eu am zburat... când cucul cânta în pădure, moș Grigore cânta cu fluerul...</p>
<p>— Ce să mă fac!... Cum s-o scap!... se gândea bietul Drăgușin; iar Smârăndița, sărind de lângă dânsul, începu să alerge printre arbori strigând:</p>
<p>— Drăgușin!... Drăgușin!... Unde ești?...</p>
<p>Drăgușin, care o urmărea de aproape, o lăsa în acestă aiurire, ca nu cumva întrerupând- o să-i facă vreun rău. Apoi încetul cu încetul apropiindu-se de ea, îi zise:</p>
<p>— Iată-mă, Smărăndițo, eu sunt, Drăgușin al tău.</p>
<p>— A! Tu ești!... Să fugim...</p>
<p>Este încă vreme!</p>
<p>Și lăsându-se pe brațul lui, se lăsa a fi condusă în peșteră, în care după obicei, în urma aiurerilor, cădea în melancolie și apoi adormea.</p>
<p>De astă dată, Drăgușin, așezat la căpătâiul patului ei, plângea din adâncul inimii și, privind-o cu durere, își amintea toată fericirea primelor timpuri de căsătorie.</p>
<p>Deodată un zgomot confuz se auzi afară și un haiduc intră in camera lui Drăgușin.</p>
<p>— Căpitane, zise el grăbit, o pleșcă bună de jumulit.</p>
<p>Intr-o clipeală de ochi, lacrimile lui Drăgușin se uscară și fața îi căpătă un aer fioros și amenințător.</p>
<p>— Bine!... Fiți gata!... și haiducul ieși.</p>
<p>Drăgușin o privi puțin pe Smărăndița adormită, apoi își luă armele din cui și ieși, lăsând loc de intrare bĕtrânului care veghea pe Smărăndița și trecu pe drumul cel mare
din marginea pădurii.</p>
<p>Într-un minut, Drăgușin se afla în mijlocul voinicilor săi.</p>
<p>— Ei, ce este, întrebă el?...</p>
<p>— Căpitane, reluară câțiva, o caravană întocmită de vreo șepte ciocoi, între care este și un pașă turcesc, urmați de nenumĕrate slugi.</p>
<p>— Drum bun să le dea cel de sus, zise căpitanul.</p>
<p>— Cum drum bun, întrerupseră haiducii în cor.</p>
<p>— Negreșit!... Lor drum bun și nouă izbândă bună!</p>
<p>— Așa! așa!... Izbândă bună!</p>
<p>— Și... ziceați că e și un turc cu ei?...</p>
<p>— Da!...</p>
<p>— Cu atât mai bine!...</p>
<p>— De ce atât mai bine?...</p>
<p>— Voi merge în fruntea vostră !...</p>
<p>— Căpitane... e de prisos...</p>
<p>— Niciun cuvânt! Știți foarte bine, când e vorba de turci, nu dau voie nimănui să le fie nașul. Vreau ca toți turcii care ne vor intra în mâini să moară de cuțitul meu, am decis-o-</p>
<p>— Bine, căpitane!</p>
<p>— Dar să nu întârziem că timpul e scurt și marginea pădurii nu e tocmai aproape. Trebiue să le ieșim înainte pe marginea cealaltă.</p>
<p>— Să mergem!... strigară toți voinicii cu armele în mâini.</p>
<p>— Oho!... Sunteți prea mulți !... Cam câți dușmani sunt la număr?...</p>
<p>— Să întrebăm santinela, respunse un haiduc cu mustățile lungi până la urechi.</p>
<p>— Să întrebăm, zise Drăgușin.</p>
<p>Santinela cea mai apropiată era doar la vreo câțiva pași.</p>
<p>--Ei santinelă, câți sunt dușmanii la număr?</p>
<p>În treî minute întrebarea merse, ca pe sârmă, din santinelă în santinelă, până ce ajunse în marginea pădurii, și aproape în același timp răspunsul sosi.</p>
<p>-Ca la o sută de capete, raportă santinela.</p>
<p>— Nu vĕ spuneam? Suntem prea mulți! Douăzeci și cinci suntem destui. Patru stârpituri de voinic. Aidem!!</p>
<p>Ceilalți rămâneți pe aici.</p>
<p>— Bine, căpitane, strigară glasurile și întrega ceată se despărți în două. Una care înconjură pe Drăgușin și alta care reintră în peșteră pentru a-și depune armele.</p>
<p>Când cei din peșteră ieșiră, ca să se rĕspândescă prin pădure, unii ca să se plimbe și să culegă alune; iar alții ca să se culce sub răcorea vreunui copac, căpitanul dispăruse cu cetele lui.</p>
<p>Din toți voinicii,  numai vreo cinci rĕmăseseră lângă peșteră și stau la vorbă.</p>
<p>— Ia ascultă, Căline, zise cel mai în vârstă, care se numea Cordea, de toate ne îngrijirăm, dar de ale stomaculuĭ, ba!</p>
<p>— Că bine zici, frate, reluară cei patru.</p>
<p>— Apoĭ s-o punem la cale și pe asta.</p>
<p>— Nicĭ vorbă, urmă Călin sculându-se. Să pârjolim mielul ce l-a adus Vlăduță astă dimineață. E numai bun de-o gustare.</p>
<p>— Dar de-o întreba Vlăduță de dânsul?</p>
<p>--Ei, îi vom da doi în schimb. Și apoi el e cu căpitanul. La miei se mai gândește el?</p>
<p>--- Așa e, urmă Năsdrăvanu, un haiduc spân și cu căciula îndesată pe ceafă.</p>
<p>--- Să începem, zise Călin depărtându-se.</p>
<p>— Eu mă duc să adun găteje, ca să facem focul, zise Ștefănică un alt haiduc, plecând prin pădure.</p>
<p>Peste vreo cinci minute Călin se întorcea cu mielul junghiat. În urma lui veni și Ștefănică, cu
brațele încărcate de lemne. Făcură focul, înfipseră mielul într-o frigare, și câte cinci așezați turcește în jurul foculuĭ, așteptau friptura, mușcângându-și buzele.</p>
<p>— Fie, că miel gras ca ăsta, rareori orĭ mi s-a întâmplat să văd, reîncepu Bănică, unul dintre ei, care până aici vorbise forte puțin.</p>
<p>— Dar bine să-ți fie, zise Vidrașcu, vorbești rar și gustos. Nu deschizi gura decât când e vorba de mâncare grasă, de vin bun și de părăluțe lucitoare. Ești om sănătos, îți plac lucrurile pipăite; nu umbli după frunze verzi.</p>
<p>— Ce să zic, frate, sunt fiul tatălui meu...Fie-i țărâna ușăară...mănânca cât trei și bea cât șapte. Era un român zdravăn la burtă. Știi vorba aia: Ce naște din pisică șoareci mănâncă.</p>
<p>— Halal să-ți fie, îi răspunse Stefănică, întorcând friptura. Îmi dau seama că chiar dacă ar mai fi doi miei ca ăsta, tot nu te-ai mai sătura</p>
<p>— Cam așa-i. Dar nu avem ce-i face: om pentru om trebuie să trăiască. Dacă mi-aș pune eu singur mintea cu dihania din friptură, voi ce ați mai mânca? Și-apoi care dintre voi n-ar fi în stare să mănânce singur un miel? doar nu ați fi coconițe! Aoleu!...am uitat ceva.</p>
<p>— Ce? întrebară cei patru.</p>
<p>— Mielul e gras, și fără unătură înțelegeți că...</p>
<p>— Nu duceți grijă. Am am avut grijă și de asta, zise Călin. Știți, burta ce am jerelit-o cârciumarului grec mai săptămâna trecută.</p>
<p>— Știm. Ei, și...</p>
<p>— Am oprit dintr-însa vreo trei sticle și le-am ascuns într-un buștean. Alerg să văd dacă mai sunt.</p>
<p>— Bravo ție ! zise Codrea. Du-te și vezi.</p>
<p>Și Călin sculându-se, reveni cu două sticle în mâini și cu alta la subsioră.</p>
<p>Mielul se fripsese, deci destupară sticlele.</p>
<p>— La lucru, voinicilor, strigă Cordea.</p>
<p>Și toți începură a rupe din miel cu o foame de lup.—Era cam pe la isprăvenie, mai rămăsese o sticlă negolită, când din pădure se auzi un gemăt omenesc și două voci care strigau și înjurau întruna.</p>
<p>— Cine să fie ? întrebă Vidrașcu ascuțind urechea.</p>
<p>— Zgomotul vine din dreapta și căpitanul a apucat spre stânga.</p>
<p>— Aș ! Nu e căpitanul, zise Ștefănică.</p>
<p>Și vocile se apropiau din ce în ce.</p>
<p>— Dar cine să fie?... întrebară ceilalți comeseni.</p>
<p>— Să vedem, zise Bănică, sculându-se și uitându-se spre drepta.</p>
<p>- O fi printre ai noștri vreun pui de fanariot. — Nici nu încape vorbă, nu auziți gemete?...</p>
<p>— Nu e asta, zise Bănică. Stancu și cu Neculai care aduc un biet creștin.</p>
<p>— De unde știi că e creștin? reluă Cordea. De abia l-ai zărit și 1-ai cunoscut.</p>
<p>— Se cunoște cât de colo că nu e păgân, măi frate, n-auziți cum se vaită. Ascultați graiul.</p>
<p>— Așa e, bre !... Ce-o fi având cu densul?...</p>
<p>Și în același timp ambii haiduci, purtând în spinare desagi și alte prade, se apropriară cu victima lor.</p>
<p>— Da de unde î1 aduceți, măi fraților? întrebă Cordea.</p>
<p>— Ia din drumul cel mare !... respunseră haiducii.</p>
<p>— Dar ce lighionă de nem este?...</p>
<p>— Român, Turc, Grec, pentru noi e tot una. Tot tâlhari ne zice nouă.</p>
<p>— Român zici, nelegiuitule?...Și ați îndrăznit a săvârși o asemenea faptă?</p>
<p>Și picând acestea, Cordea își încrucișase mâinile și-i privea cu o furie înspăimântătore.</p>
<p>— Da de când te-ai făcut așa de nelegiuit, măi nea Cordeo ?... reluă Stancu.</p>
<p>— Periți de pe fața pământului, urmă Cordea.—Când v-o afla căpitanul e vai de voi!</p>
<p>— Căpitanul!...</p>
<p>Și amândoi îngălbeniră ca turta de ceară.</p>
<p>Bietul român, prădat și chinuit, auzind cumintele lui Cordea, își făcuse curaj și începu să-i roage.</p>
<p>— Fie-vĕ milă, oameni buni, am nevastă și șapte copii. — Dumneezeu știe cum îmi agonisesc trebuinciosele. — Luați-mi tot dar dați-mi drumul. - Nu mă chinuiti, că
 bun e cel de sus, îmi voi agonisi la loc ce mi- ați luat.</p>
<p>— Ascultă, omule, zise Cordea, noi nu-ți putem da drumul până nu o vini căpitanul; fiindcă plecând de aici, adică, de unde știm că mâine nu vei veni cu potera să-i arăți drumul</p>
<p>— Pe cei șapte copii ce am, pe numele sfintei Fecioare, vă încredințez că nu va ieși o vorbă din gura mea.</p>
<p>— Asa o fi, creștine, dar ai răbdare. Mai odihnește-te până o veni căpitanul. El este milos pentru românii cu suflet creștinesc. Și voi, neghiobilor, care nu v-ați sfiit a chinui un asemenea om, pieriți, sau faceți ce veți putea să dobândiți iertarea căpitanului.</p>
<p>În același timp, sosiră și cei 25 cu căpitanul în frunte, încărcați de pradă, ducând cu dânșii o mulțime de prizonieri și toți haiducii răspândiți prin pădure, venind în întâmpinarea căpitanului.</p>
<p>— Cine e acest om? întrebă căpitanul, văzând pe nenorocitul chinuit de cei doi haiduci.</p>
<p>— Să fim iertați căpitane, reluă Stancu.</p>
<p>Eu și cu Niculae am crezut că e vreun fanariot și...</p>
<p>— Român ești, prietene?... întrebă căpitanul adresându-se cârciumarului.</p>
<p>— Român, să trăiți, căpitane!</p>
<p>— Și ați îndrăsnit, mizerabililor? Ar trebui să vă arunc de vii în groapa morților. — Haide, pieriți din ochii mei! Să nu se mai întâmple a doua oară asemenea fapte, căci Iadul vă înghite pe toți! — M-ați auzit ?...</p>
<p>— Irtare, căpitane ! Se rugară cei doi haiduci.</p>
<p>— Plecați! Trei zile să nu vă văd în fața mea!</p>
<p>Apoi, întorcându-se spre cârciumar îi zise:</p>
<p>— Și ce ai suferit, om bun?...</p>
<p>— Nimic,căpitane.—Te rog și eu să-i ierți; căci n-au știut ce fac.</p>
<p>— Bine!... Dar te-au jefuit, nici vorbă.</p>
<p>— Toată avuția mea, iat-o în această desagă și în acest chimir.—Mi-au înapoiat-o așa cum mi-o luaseră.</p>
<p>— Să văd și eu care-i averea ta ?</p>
<p>— Șase sute de lei, căpitane, și în aceste desagi am târgueli pentru prăvălia mea. Locuesc în Gășuneni... și am șapte copii.</p>
<p>— Ai șepte copii !</p>
<p>— Da!.. Dumnezeu știe cum mă îngrijesc de ei!</p>
<p>Drăgușin băgă mâna în buzunar și scoțând un pumn de aur, numără monedele și i le dădu jefuitului zicându-i:</p>
<p>— Iată sunt aici 70 de lire; ai grije de copiii tăi. — Dar ia seama, un cuvânt să nu-ți iasă din gură, căcĭ nu scapi de mine nici în gaură de șarpe.</p>
<p>— Odată cu moartea, căpitane!... Nu voi descoperi nimic!</p>
<p>— Bine! Mă încredințez în tine. — Gavrilă, condu pe acest creștin până la marginea pădurii ca să nu i se întâmple ceva.</p>
<p>— Lumea vă zice tâlhari, urmă cârciumarul, dar voi sunteți mai miloși decât mulți oameni cinstiți. Dacă ar fi mulți ca voi, nu ne-ar mai jefui fanarioții.</p>
<p>— Privește,zise Drăgușin, arătând prizonierii, cu aceștia nu vom face la fel ca și cu tine. Aceste vipere sug sângele bietului român, și-i vom trimite în lumea cealaltă.</p>
<p>— Dar... ei sunt români: Sunt fanarioți!...</p>
<p>— Fanarioți, căpitane?... Așa le trebue !... A! vipere veninose, ați intrat în capcană!</p>
<p>— Apoi adresându-se căpitanului și haiducilor:</p>
<p>— Dumnezeu să vă dea bine!...</p>
<p>Si bietul cârciumar luându-și desagile porni însoțit de Gavrilă.</p>
<p>— Acum, porunci căpitanul haiducilor, descărcați prăzile și duceți pe acești nelegiuiți.</p>
<p>După ce vă veți face datoria, prăvăliți-i în prăpastie.</p>
<p>— Bine, căpitane ! și haiducii erau gata să pornească cu toți prizonierii.</p>
<p>— Lăsați turcul aici, ca să-l socotesc eu, zise Drăgușin.— A!... Am uitat ceva; — Căruțele au rămas la marginea pădurii; temă mi-e să nu ne dea potera în urmă.</p>
<p>— Am avut grijă eu de asta, zise un haiduc înalt si voinic.— Am dat bice cailor, așa că acum trebue să fie departe cu o poștă de pădure.</p>
<p>— Bine.— Nu mai avem nicio grijă : Plecați.</p>
<p>Si haiduciĭ plecară cu prizonierii, să-i ucidă și să-i arunce într-o prăpastie vecină, adâncă și stâncosă, unde aruncau de obicei toate victimile haiducilor.</p>
<p>— Hei, liftă spurcată! răcni Drăgușin turcului, așa-i că este mai bine în seraiul tău decât în mijlocul pădurii? Cum ți se pare? Spune-mi, câte suflete de creștini ai călcat în picioare? Câte fete de români ai nenorocit și câți bărbați ai lăsat fără neveste și copii fără de mame?...</p>
<p>— Alah să mă păzească, îngână pașa: n-am făcut în viața mea asemenea lucruri.</p>
<p>— Se înțelege!... Ai venit în țară la noi, numai din dragoste!... Ca să ne faci vreun bine!</p>
<p>— Eu am fost întotdeauna prietenos pentru ghiauri.</p>
<p>— Minți, nelegiuitule!.. Vorbele tale merită o pedepsă mult mai mare decât acea ce-ți pregătisem. — În loc să-ți recunoști păcatele mai ai încă nemernicia să le  tăgăduești ?.. Să vie Năsdrăvanu, porunci Drăgușin câtorva haiduci ce erau pe aprope. — Așteptă fiară înveninată, te voi chinui până ți-o ieși limba de-un cot.— Mortea grabnică ar fi prea dulce pentru tine!...</p>
<p>Năsdrăvanu sosise.</p>
<p>— Pe Mahomet îți jur că n-am făcut niciodată cele ce zici.</p>
<p>— Să nu crâcnești!... Năsdrăvane, să faceți un moșuoroi de jeratic și să-mi prăjiți piciorele turcului, până ce-o da untul din ele.</p>
<p>— Numaidecât, căpitane!...</p>
<p>— Aici, în fața mea!.. Mirosul de friptură, mai cu seamă cel de turc, îți dă poftă de mâncare.</p>
<p>Focul se făcu și Pașa, legat de mâini și de picioare cu lanțuri, fu așezat conform poruncii căpitanului.</p>
<p>— Până se va face friptura, tu Bănică, adu un clește și smulge-i barba!... Să nu rămână niciun fir!</p>
<p>Poruncile lui Drăgușin se îndepliniră întocmai... și turcul țipa și mugea de urla valea.</p>
<p>— Trântiți-i un căluș în gură!</p>
<p>— Ba mai bine să-ĭ tăiăm limba, zise Năsdrăvanu.</p>
<p>— Nu, căci tot va striga!... Lăsați tăieturile mai la urmă.—Acum puneți-i călușul!</p>
<p>Și turcul rămase mut peste vreo cinci minute.</p>
<p>Barba i se smulsese și piciorele începuseră a sfârâi, când Drăgușin dădu noi porunci.</p>
<p>— Luați-l acum! zise el!..</p>
<p>Haiducii îl dădură la o parte de la foc.</p>
<p>--Scoteți-i călușul.—Ei! turcule mai minți?. Ia mai spune vreo minciună!.. Câți oameni ai lăsat în sapă de lemn ?..</p>
<p> — Mulți, rĕspunse de această dată turcul de-abia vorbind.</p>
<p>— Bravo!.. Ai început a te pocăi...</p>
<p>-- Câți copii ai lăsat desculți în mijlocul iernii ?...</p>
<p>— Nu i-am numărat, mai zise turcul.</p>
<p>— Cu atât mai bine!.. Acum și tu ești desculț, dar nu e iarnă, cu toae acestea friptura de la piciore îți va servi drept zăpadă. — Haide, pune-ți-l pe picioare și dați-i goană prin pădure!.. Luați un bici din peșteră și de n-o vrea să meargă, ardeți-l câte o dată să-i țâșnească sângele!</p>
<p>— Nu mă chinuiți, se rugă Pașa, — fie-vă milă, sunt și eu om ca și voi!</p>
<p>— Ha!... Nu ți-a fost milă să chinuiești atâtea suflete nevinovate și noi să ne milostivim de-o viperă ca tine! Dacă vreunul din noi ar fi căzut în mâinile tale, sunt sigur că nu l-ai fi poftit la pilaf... Luați-l! Ce mai așteptați! Sandu și cu Năsdrăvanu să rămână aici. Voi plecați.</p>
<p>Si ceilalți plecară cu turcul să execute porunca șefului lor.</p>
<p>Apoi căpitanul urmă către cei doi haiduci. </p>
 <p>— Înfigețî acolo o țeapă cât se va putea de înaltă și ascuțită.</p>
<p>Într-un sfert de oră țeapa era pregătită și în momentul când o înfipseseră în pământ, apărură și haiducii aducând pe turc, mai mult mort decât viu..</p>
<p>— Lighioană spurcată, zise căpitanul, vezi țeapa asta?... E pregătită pentru tine. Numai un lucru te poate scăpa. Rămâne la tine să voiești sau ba.</p>
<p>— Care?... întrebă turcul holbând ochii și văzând că are o scânteie de speranță.</p>
<p>- Vei vedea numai decât.Hotârăște-te doar să-ni respundzi la toate întrebările, și să-mi mărturisești ce te voi întreba.</p>
<p>— Iți voi spune tot, numai nu mă chinuiți. Nu mă omorâță, spune ce vrei de la mine?...</p>
<p>_ Respunde-mi mai întâi de unde veneai?</p>
<p>_ De la Viziru, un sat nu departe de Brăila.</p>
<p>— Și ce făceai acolo?...</p>
<p>— Locuința mea este în Brăila, dar tote averile mele sunt în acel sat. Credinciosul meŭu Hagi Panaiotaki, un grec de bună credință, locuiește în acel sat. Luna din urmă a petrecut-o acolo.</p>
<p>— Și ce cătai în mijlocul acelei caravane ?</p>
<p>— Petreceam pe un Grof ungur până la hotarele Ungariei, care fusese în gazdă la noi.</p>
<p>— Și acel Grof?</p>
<p>— Era între prisonierii ce-ați trimis să-i omoare.</p>
<p>— Păcat!... Ne-am cam grăbit. Trebuia să-ți dăm un tovarăș. Un turc și un ungur! A, ce pereche bună de înfipt în țeapă!</p>
<p>La cuvântul de țepă turcul se înfioră și dinții începură a clănțăni.</p>
<p>— Vino-ți în fire, urmă Drăgușin, dacă vei spune tot, nu vei mai suferi deloc.</p>
<p>- Spun tot, tot ce mă veți întreba. Numai nu mă omorâți!...</p>
<p>— Si din ce se compune averea ta la Vidiru?</p>
<p>— La ce-ță folosește asta? îl întrerupse turcul.</p>
<p>— Țepa!.., zise Drăgușin cu inntenție.</p>
<p>— Oh !... Uitasem că trebue să spun tot !...</p>
<p>Averea mea se compune din bani, cai de toate rasele, aurării, argintării, sclavi și alte mărunțișuri, care se urcă, «toptan bazar», aprope Ia 100.000 de lire.</p>
<p>— Și toate astea din pielea bietului român!</p>
<p>Și unde se află acum banii sunători?...</p>
<p>-- Banii ?... și aici turcul se opri, nevoind a mai spune.</p>
<p>— Ia seama, turcule!... răcni Drăgușin !... </p>
<p>-- Banii, urmă Pașa, sunt îngropați sub dușumea în odaia mea de culcare,în colțul din drepta lângă o ferestră.</p>
<p>— Bine!... Și câți sclavi ai?..</p>
<p>— Cam optzeci și cinci.</p>
<p>— Acum să ne spui intrările în saraiul tău, atât cele cunoscute, cât și cele ascunse.</p>
<p>— Cele necunoscute sunt două: două porți mari, una în fața seraiului și alta în spatele lui. În fundul grădinii sunt două uși secrete, ale căror chei sunt ascunse sub droturile palatului din odaia mea. Venind din grădină, în spatele seraiului se află o mică pivniță; intrând aici, în stânga este o mică scară; deasupra ei se află o ușă prin care poți pătrunde în odaia cu bani; în dreapta se află o altă scară, tot cu o ușă prin care poți pătrunde în odaia cadânelor. Acestea sunt toate secretele pe care le cunosc eu. Celelalte le știe Hagi Panaiotaki..</p>
<p>— Și unde se află el acum?...</p>
<p>— La Viziru, chiar în serai!...L-am lăsat spre îngrijirea avuției și a femeilor.</p>
<p>— Si câte femei ai, liftă nesățiosă?...</p>
<p>— Douăsprezece românce și șapte cadâne.</p>
<p>— Douăsprezece românce ?...Fete răpite, nici vorbă.A, ce bine-ai făcut de-ai căzut în mâinile noastre ! Acele ființe nenorocite vor fi scăpate.</p>
<p>- Prea bine, turcule; dacă ne vei fi spus adevĕrul nu vei muri, iar de ne-i fi mințit vai de sufletul tău.</p>
<p>— Cum, căpitane, protestară câțiva haiduci, vrei să-i lași viața?</p>
<p>— Asta nu e treaba voastră, spuse Drăgușin. Acum luați-l și închideți-l în vizuina Ursului, până voi da noi porunci! Așezați stânca țeapăn la intrare, să nu cumva să ne scape turcul... Așterneți-i o pătură și dați-i ceva de mâncare, căci avem nevoie de el..</p>
<p>— La ce ceas se culcă servitorii tăi ? întrebă din nou pe pașă.</p>
<p>Turcul însă nu mai putea vorbi, sângele care curgea din bărbia și fălcile lui, din cauza părului smuls cu cleștele, îi astupase nasul și îi inundase gura. Cu toate acestea, la o nouă întrebare a lui Drăgușin, turcul bolborosi</p>
<p>— La 10 ceasuri.</p>
<p>— Spălați-l și ungeți-l cu nițel spirt, porunci Drăgușin, și apoi îl închideți.</p>
<p>Haiducii plecară spre îndeplinirea poruncii, iar Drăgușin rămase cu o parte din ei.</p>
<p>— Si ce ai de gând cu lighioana asta? întrebă Cordea.</p>
<p>— Putem afla multe de la dânsul, de aceea să nu-l omorâm încă.</p>
<p>Acum, băieți, avem mult de lucru. Vom face o întreprindere, în care dacă vom reuși, fiecare din noi va deveni bogat</p>
<p>1) La venirea haiducilor în acele locuri au găsit un urs în acea vizuină, pe care l-au omorât, și din culcușul lui făcuseră ca un fel de închisore, pentru prizonierii ce
  nu voiaiu să-i omoare.</p>
<p>Suntem gata, căpitane. Poruncește și vom intra în foc de vei voi.</p>
<p>= Prea multe vorbe!... Faptele să vă fie umflate, vorbele pot fi și mai cumpătate. Atunci e bine.</p>
<p>Ascultați-mă acum. Mâine în zorii zilei,tu, Bănică, vei lua cu tine pe Stoica și pe Ignat, veți merge în satul vostru și veți închiria cinci care cu câte patru boi. Negreșit că vă veți dezbrăca de hainele haiduciei. Le veți încărca, cu lemne și veți porni cu ele spre satul Viziru. Așa sapte voinici îmbrăcați cu haine de cărăuși, vă vor însoțiți, iar cu toții veți fi zece: câte doi, pentru fiecare car. Pe dedesubt puteți fi bine înarmați. Ajunși în Viziru, veți căuta să vindeți lemnele lui Hagi Panaiotaki, să potriviți ca descărcarea să se facă spre seară, și, înnoptând, să cereți voie să dormiți în curtea seraiului. Mâine noapte, tu, Bănică, te vei strecura în grădină, vei intra în pivniță cu scările, te vei urca pe stâncă intrând în odaia cu cheile, le vei lua din droturile patului. La miezul nopții vei veni la marginea grădinii și, deschizând ușile secrete, ne vei lăsa să intrăm. Cei din curte să fie gata în orice împrejurare. Deci, mâine veți face tot ce v-am spus. Alegeți-vă, deci, care mergeți?...</p>
<p> - Noi, noi, căpitane! se auriră glasuri din mulțime și zece voinici se despărțiră de ceilalți</p>
<p>- Bine! Acum, alegeți-vă patruzeci, care veți merge cu mine</p>
<p>— Greu de ales căpitane, fiecare vrea să meargă la așa întreprindere, zise Cordea.</p>
<p>— Nu vreau să vă nedreptățesc! Veți trage la sorți și care va cădea va fi bun ales.</p>
<p>Vă învoiți ?</p>
<p>— Ne învoim!</p>
<p>-Cordeo, ca cel mai bătrân, ai grijă să nu se facă șiretenie la sorți.</p>
<p>— Bine, Căpitane!</p>
<p>În câteva minute ceata de patruzeci se alese. Tot unul și unul!... exclamă Drăgusin.</p>
<p>Bine!... Pe mâine atunci.</p>
<p>Și haiducii se retraseră. În același timp sosiseră și cei cu îngrijirea pașei și a prizonierilor și cu toții se răspândiră din nou prin pădure.</p>
<p>Mâine!... cugetă în sine Drăgușin!... Iată o întreprindere nu tocmai primejdioasă, dar anevoie de îndeplinit. - Ne-am hotărât cu toate acestea! Trebuie să urmăm. - De la pădurea Coțeștilor până la Vizirul!... Un drum destul de lung!... Ei, dar ce-mi pasă!... Vom merge până acolo, răspândiți și cine va bănui că suntem haiducii, de care tremură toate liftele străine ce cutreieră țara</p>
<p>În mijlocul acestei reflectări a lui Drăgusin apăru Smârăndița din gura peșterei Însoțită de moș Grigore. Drăgușin veni lângă ea și-i luă mâinile.</p>
<p>— Ce mai faci, copilul meu?...</p>
<p>E rău de tot, răspunse în locui moș Grigore.</p>
<p>— Rău!... și eu care nădăjduiam ca timpul să-i aducă vindecarea!... O nu... ascultă tată Grigore, numai pot suferi s-o văd în asemenea stare.</p>
<p>Nebunia ei îmi face așa de rău, încât simt că o să înnebunesc și eu... Tot timpul, nu mă gândesc decât la acestă nenorocire!</p>
<p>În întreprinderile noastre, în faptele cele mai crude, chiar ce trebuie să săvârșim în meseria noastră, îmi e gândul tot la ea. Și cu toate acestea, în fața tovarășilor mei trebuie să ascund această suferință. M-am gândit că ar fi mai bine să o căutăm mai cu tot dinadinsul, că doar îi vom da leac. D-ta, care nu mai poți mânui armele, bătrân cu părul alb, poți foarte bine în mijlocul orașelor să treci drept un om cinstit; noi ceilalți, am putea fi bănuiți, eu mai cu seamă.Sunt ațâția care mă cunosc !Astfel că mergând la București bunăoară, vei lua-o cu D-ta. Vei trece acolo drept un proprietar din Basarabia și, cu  ajutorul doctorilor, vom fi poate norocoșii s-o vindecăm.</p>
<p>— Dar cum voi putea trece drept proprietar, când semăn cât de colo după vorbă că sunt om trăit în pădure?</p>
<p>-— E, bătrânule, câți proprietari mai sălbatici ca d-ta, cu toate astea sunt proprietari avuți, ba chiar mai mult, taie și spânzură pe cine vor ei.</p>
<p>— Apoi, căpitane, ăl de sus să ne ajute!</p>
<p>Mă duc peste nouă mări și peste nouă tări numai de mi-i porunci, cu toate bătrânețile mele!</p>
<p>— Îți mulțumesc, tată Grigore.Ar fi bine să plecați cât mai curând, chiar mâine. Răul crește din ce în ce și mi-e temă ca nu cumva...</p>
<p>— Mergi prea departe, căpitane!... Zi Dumnezeu să ne ajute și fii pe pace!</p>
<p>— Să ne ajute, moșule, că mi se rupe inima, când o văd pe această copilă în asemenea stare.</p>
<p>Sărmana Smărăndița, în obișnuita-i melancolie, se așezase pe un bușten, și cu fruntea rezemată pe mână ședea nemișcată.</p>
<p>— Privește-o, urmă a zice Drăgușin, cine ar putea spune că în acest corp bate o inimă, cine ar putea crede că simțămintele cele mai sfinte au locuit vreodată într-însa.</p>
<p>— Așa e, căpitane!... Pare că e operată!... Ți se rupe inima când o privești.</p>
<p>— Curaj însă, Domnul e bun. Dar mâine veți pleca, nu este așa?</p>
<p>— Mâine, Căpitane, vom pleca de dimineață ca să ne ajungă vremea.</p>
<p>— Ține astă pungă, în ea se află ca la 500 de galbeni. Cred că-i de ajuns ca să întâmpini toate cheltuelile.</p>
<p>— Așa cred și eu, căpitane!</p>
<p>— Vei înbrăca un rând de haine dintr-ale prizonierilor din această zi, vei avea astfel înfățișarea unui adevărat boier. Și fiindcă mai ai nevoie de cineva să ia pe cel mai tânăr dintre haiduci, pe Licsandru, bunăoară, îți va ține loc de servitor. Veți coborî în Cotești și veți găsi pe cineva care să te ducă până în București — caută să fie caii mai sprinteni și nu veți duce nicio grijă.-</p>
<p>Ne-am înțeles, nu este așa!...</p>
<p>— Înțeles, căpitane ?...</p>
<p>Apoi Drăgușin șezu lângă Smărăndița, care nu ieșise din profunda-i melancolie.</p>
<p>— În curând vei putea să mă recunoști, iubita mea.Oh!... cât de fericită va fi clipa în care-mi vei vorbi cu mintea senină!</p>
<p>Smărăndița, trezită de glasul lui Drăgușin, îl privi lung și ochii i se umplură de lacrimi, parcă un presimțământ ascuns îi spunea că o să se despartă de locurile în care se obișnuise, de oamenii care o înconjurau, deși în realitate această despărțire pentru dânsa nu era nimic întristător.</p>
<p>Drăgușin mișcat până în adâncul inimii, simți că nu mai are putere a lupta cu suferința.</p>
<p>— Ia-o, moș Grigore, condu-o înăuntru !Îmĭ face rău vederea ei!...</p>
<p>Moșnegul o luă de mână și își îndreptă pașii spre întunericul peșterii, iar Smărăndița, mergând după cum o conducea bătrânul ei tovarăș, își întoarse privirile spre Drăgușin, împietrit în loc și cu mintea abătută.</p>
<p>Când Smărăndița dispăru în peșteră, Drăgușin, ca cum și-ar fi luat o hotărâre.</p>
<p>— Ce naiba!...om sunt eu?... Așa inimă plăpândă într-un piept de bandit! Haide!... Curaj! M-ar râde voinicii dacă m-ar vedea astfel.</p>
<p>Și venindu-și în fire, luă pușca pe umeri și se perdu printre arbori.</p>
<p>A doua zi de dimineață nicio suflare omenescă nu era în jurul peșterii haiducilor. Dacă potera ar fi pătruns până în profunzimea văii, n-ar fi descoperit o singură urmă de existență a unui cuib de bandiți; așa de bine eraŭ acoperite toate semnele de locuitorii acestuĭ loc.</p>
<p>Drăgușin, la plecarea lui cu cei patruzeci le dăduse voie tuturor celorlalți să se ducă fiecare în satele lor să-și rânduiască treburile, poruncindu-le ca până diseară să se întoarcă în codru. Un singur haiduc rămăsese să aibă grijă de pașa turcesc închis în vizuina Ursului</p>
<p>Drăgan, așa se numea cel rămas, după plecarea haiducilor, spiona cu multă băgare de seamă dacă a mai rămas vreunul prin pădure. Încredințându-se bine că este singur, se duse cu pași repezi spre vizuina în care era închis turcul..</p>
<p>— Grăbește-te, zise.S-au dus toți!</p>
<p>Să plecăm, până suntem stăpâni pe noi!...</p>
<p>— Să plecăm, zise turcul abia târându-se pe piciore. Tu vei fi bogat, și nu vei mai avea trebuință să haiducești în mijlocul acestor păduri.</p>
<p>— Arz-o focul de haiducie, m-am săturat de ea. Mai bine la oraș. Dar să plecăm!</p>
<p>Si sprijinind pe Pașă, î1 scose din vizuină.</p>
<p>— Reazămă-te de mine și să mergem.</p>
<p>— A!... să scap de aici odată! Și-i voi spânzura pe toți câinii aceștia care m-au prăjit ca pe o știucă! </p>
<p>Și turcul, rezemându-se de trădătorul, care abuzase de încrederea căpitanului său pe prețul aurului și al promisiunilor, se îndreptă spre marginea pădurii de unde atârna scăparea lui. Cu greu însă înaintau fugarii. Turcul abia putea umbla și sprijinitorul său, până să urce valea, se ostenise. Era cam pe la miezul zilei când abia ajunseră la marginea pădurii. De acolo, se îndreptară spre un sat vecin pentru a lua un căruțaș care să-i ducă cât mai repede la Viziru, dar toți țăranii erau la muncă. Abia spre toacă, într-o căruță cu patru cai, putură să pornească. Dar era prea târziu, căci până la Viziru le trebuia o zi întreagă în goana mare.</p>
 </div>
 <div type="chapter" n="7">
<p>CAPITOLUL VII. LUPTA DE LA VIZIRU</p>
<p>Se înserase.Cei zece haiduci descărcau încă lemnele in curtea pașei, iar Hagi Panaiotaki veni să plătescă.</p>
<p>— Lasă, boierule, ne vei plăti mâine. Astă seară lasă-ne să rămânem cu carele în ograda d-tale, că în sat, de, ce să zic... stăm pe cheltuială...</p>
<p>— Bine, rămâneți... dar mâine cine o să vă plătescă... eu mă scol cam târziu...</p>
<p>— Om aștepta, boerule, că dacă ne vei plăti în seara asta, răzbim pe la cârciumă, ș-am vrea ca tot omul, să ducem banii zdraveni acasă.</p>
<p>— Fie, zise Hagiul fanariot și se depărtă.</p>
<p>— Ne vei plăti și în noptea asta spurcatule, murmură Bănică, și încă scump de tot!.</p>
<p>Cei zece, după ce împărțiră paie boilor, se așezară lângă unul din care, făcură focul și puseră de mămălică.Cu toții se așezară împrejur și așteptau noptea să înainteze.</p>
 <p>Mai era un ceas până la miezul nopții.Toți servitorii adormiseră. Seraiul se odihnea sub o adâncă tăcere.O lumină se mai zărea în odaia Hagiului, dar și ea se stinse.</p>
<p>— Acuma e vremea, șopti Bănică tovarășilor săi.Eu mă duc... Voi fiță cu luare aminte.</p>
<p>Și zicând acestea, haiducul se strecură prin noqpte și dispăru.</p>
<p>Un ceas după aceea, Drăgușin însoțit de cei patruzeci apăru la ușa secretă din fundul grădinii.</p>
<p>— Ce-i pe aici,Căline? întrebă el.</p>
<p>— Pace, căpitane. — Toți dorm duși.</p>
<p>E întuneric peste tot, dar în odaia cadânelor se aude vorbind. Se vede că-și spun basme pe întuneric.</p>
<p>— Cu atât mai bine. Nu le vom deștepta din somn. Acum veniți cinci cu mine, ceilalți apropiați-vă în vârful degetelor și luați seama. Cinci întorceți-vă la marginea satului și vedeți să fie căruțele gata.</p>
<p>Porunca se împlini și cei cinci, împreună cu Călin, pășiră în urma căpitanului.</p>
<p>În două minute, Drăgușin ajunse la scara care urca în odaia cu banii. Cei cinci haiduci rămăseseră la scară, cu armele în mâini, iar Drăgușin, însoțit de Călin, urcă în odaie. Aici, pășind cu multă precauție, ajunse în colțul de lângă fereastră și căutând cu mâinile pe parchet, descoperi o mică adâncitură. Închipuindu-și că acolo e capacul, îl ridică ușor în sus și simți cu mâinile o sumedenie de pungi pline cu bani sunători. Le dădu una câte una în mâna lui Călin, iar acesta la rândul său le înmâna celor care așteptau la scară. Bietul Drăgușin se osteni mult,căci multe erau pungile turcului. După ce le ridică pe toate, lăsă încet capacul și coborând scările, închise și capacul care unea pivnița cu odaia. Venind lângă tovarășii din capul scării, îi găsi pe fiecare cu brațele încărcate de pungi.</p>
<p>— Trebue să fie pline cu icosari, șopti Drăgușin, căci cu aur ar fi prea mult.</p>
<p>— Lasă că-i bine, căpitane, răspunse unul dintre haiduci, și ăștia sunt buni.</p>
<p>— Acum repeziți-vă cu pungile la marginea satului și puneți-le în căruță, iar alți cinci să vină în locul vostru sau nu, să vină zece. Ne vom urca în odaia femeilor. Toți ceilalți să fie gata, la gura pivniței..</p>
<p>Ieșind cei cinci, cu pungile în mâini, într-un minut intrară alții zece.</p>
<p>— Urmați-mă! le porunci Drăgușin. Tu, Cordeo, ești mai dibaci, vino mai lângă mine.</p>
<p>Apoi se apropiară de scara care pătrundea în odaia cadânelor. O scârțâitură de cheie se auzi și ca un fulger, Drăgușin urmat de cei zece voinici, intrară în odaia în care femeile de astă dată erau adormite..</p>
<p> Ele nu avură vreme să strige, căci o lumânare se aprinse repede și fiecare voinic se repezi la câte una din voluptoasele cadane și, astupându-le gura, coborâră cu ele în brațe scara pe care o urcaseră cu atâta ușurință</p>
<p>Din nefericire însă voinicii erau unsprezece cu Drăgușin, iar femeile erau nouăsprezece. Astfel că cele rămase începură să țipe cât le lua gura.</p>
<p>Un nou rând de voinici reintrară și când era să-și facă datoria, un zgomot se auzi în tot seraiul și ușile se trântiră cu putere în toate părțile..</p>
<p>— Grăbiți-vă, copii, răcni Drăgușin, până e vreme!</p>
<p>Într-o grabă nedescrisă, haiducii răpiră și femeile care mai rămăseseră și coborâră scara; ajungând însă în grădină, o luptă crâncenă se încinsese între haiduci și sclavii seraiului care, în număr mare, ieșiseră așa cum se aflau, apucând armele; le ieșiseră înainte și alergaseră în grădină, de unde se auzea zgomotul.</p>
<p>-Duceți femeile în căruțe, răcni Drăgușin.</p>
<p>Și o parte din haiduci alergară cu ele în brațe la marginea satului, pe când ceilalți luptau cu înverșunare contra sclavilor armați cu arme de toată mâna.</p>
<p>Drăgușin, în fruntea luptătorilor săi, lovea de strângea înainte când un foc apucă pe vrăjmași de la spate! Cei nouă haiduci, care veniseră cu lemnele, auzind zgomotul luptei și găsind momentul propice, se repeziră ca niște lei în spatele sclavilor, și zeci de trupuri zăceau la pământ, scăldate în sângele lor.</p>
<p>Ceilalți înspăimântați o luară la fuga pe unde văzură cu ochii, lăsând pe Drăgușin și cu ai săi liberi de a pleca.</p>
<p>Din nefericire, douĭ din voiniciĭ luĭ Drăgușin zăceaŭ morțĭ, între care era și vitezul Cordea. Drăgușin simți și el o slăbiciune în vine, și pipăindu-se își simți pieptul udat de sânge era rănit la umăr.</p>
<p>— Ești rănit, căpitane? întrebară haiducii.</p>
<p>— Puțin de tot. Ridicați pe acești doi nenorociți și să mergem.</p>
<p>Cadavrul lui Cordea și al celuialt haiduc fură luate în cârcă și cu toții se grăbiră spre marginea satului unde așteptau ceilalți cu femeile și cu căruțele.</p>
<p>— Pe drum băieți, strigă căpitanul cum ajunseră la marginea satului.</p>
<p>Se urcară cu toții grămadă în căruțe și porniră în goana mare.</p>
<p>Nu trecu mult de la plecarea lor și tot satul se sculă în piciore. Țăranii alergară la seraiul pașei și se înfiorară văzând dezastrul ce rămase în urma aprigilor bandiți!</p>
<p>— Drăgușin trebuie să fi fost!... exclamau unii cutremurându-se.</p>
<p>— Așa le trebue păgânilor! ziceau alții.</p>
<p>Bine le-au făcut, că destul ne-au supt munculița nostră!</p>
<p>— De-ar fi pus mâna pe spurcatul de turc! murmură altul.</p>
<p>Așa că în inima lor, mai toți sătenii erau mulțumiți de ceea ce se întâmplase.</p>
<p>Numai Hagĭ Panaiotaki, care era grav rănit la cap, se văita și gemea de urla seraiul.</p>
 </div>
 <div type="chapter" n="8">
<head>CAPITOLUL VIII. REÎNTOARCEREA ÎN CODRU</head>
<p>Toată noaptea haiducii merseră în goana cailor. Cinci căruțe cu câte patru cai iuți mergeau de sfârâiau roțile pe drumul spre Bălboaca. Nu începuse încă să se lumineze de ziua când drumeții trecuseră prin acest orășel și erau aproape de niște bălți stufoase, în care puteau să se ascundă tot la fel de bine ca și într-o pădure.</p>
<p>— Mânați repede, zise Drăgușin, să ajungem în bălți până s-o face ziuă.</p>
<p>Daseră bice cailor, și când zorii începură să se ivească, căruțele ajunseră la marginea unui stufiș dens și înalt. Aici se coborâră cu toții, afară de aceia care stăteau în căruțe, neîndrăznind să scoată un cuvânt măcar și tremurând de frică. Luară caii de frâie, intrară prin stuf până când fură siguri că nimeni nu va putea să-i dibuiască în mijlocul acelor băltoace..</p>
<p>Căutau un loc maĭ urcat și deshămară căii, lăsându-i să se odihnescă. .</p>
<p>-Bravo, băieți! zise Dragușin vesel.</p>
<p>Ați fost voinici ca niște lei. </p>
<p>Sunteți demni de numele ce le purtați. Îmi pare rĕu numai de bietul Cordea șl de Bucur.</p>
<p>Au inchis ochii fără să se bucure și ei de izsbânda noastră. Dar Dumnedeu să-i ierte!</p>
 <p>-Dumezeu să-i ierte, repetară haiducii în cor.</p>
<p>-Codrea a fost lovit in inima, căpitane, piveste-l, a înghetat sângele până si pe sucman</p>
<p>Și haiducul care vorbea astfel dezvelise cadavrul lui Codrea, plin de sânge pe obraz, de nu se mai cunoștea, iar în dreptul inimii sângele clocodind îngețase odată cu mortea lui.</p>
 <p>-Așa i-a fost scris, fraților, să ne mulțumim și cu atât.</p>
<p>-Drept să spun, căpitane, urmă Bănică, frumoase femei avea spurcatul turc.</p>
<p>-- Trebuie să fie multe românce printre ele.</p>
<p>Ia dați-le jos.</p>
<p>Nouăsprezece la numĕr, toate fură aduse înaintea căpitanului.</p>
<p>Deodată mai multe glasuri îngerești din mijlocul lor se rugară:</p>
<p>-Fie-vă milă de noi! Suntem nevinovate.</p>
<p>- Nu vĕ temeți, copilele mele, le zise Drăgușin, noi v-am scăpat din mâinile nelegiuților ca să vĕ înapoiam părinților voștri.</p>
<p>— N-am părinți, zise una, i-au omorât turcul și pe ei și pe frații mei!</p>
<p>— Vipera înverșunată! Ghicisem prea bine faptele lui.</p>
<p>Româncele, la auzul acestor cuvinte, se liniștiră și în locul spaimei bucuria se întipări pe fața lor.</p>
<p>Cele șapte turcoice însă tremurau ca varga și nu îndrăsneŭ să zică niciun cuvânt.—Una din creștine, care părea mai deșteaptă, zise lui Drăgușin:</p>
<p>— Aveți milă și de aceste nenorocite, ele n-au făcut nimenuĭ niciun rău. Cu ele am împărțit toate nenorocirile nostre.</p>
<p>— Fiți încredințate, vom fi buni și pentru dânsele.</p>
<p>Haiducii se așezară să se odihnească, iar privirile lor zburau nesățiose spre voluptoasele cadâne, care și mai veniseră în fire, la blânde vorbe ale lui Drăgușin..</p>
<p>Ziua întreagă o petrecură în mijlocul acelui stufiș și cum se înnoptă, scoseră căruțele din baltă și porniră iarăși în goană mare spre pădurea Coteștilor. Mai era un ceas până la două, când haiducii ajunseră în marginea pădurii. Se coborâră jos, luară femeile și banii; iar câțiva din ei rămaseră în căruțe, ca să le ducă într-un sat vecin de unde le închiriaseră și unde erau cunoscuți destul de bine de săteni, dar care nu îndrăzniseră niciodată să scoată un cuvânt măcar.</p>
<p>Se îndreptară cu toții prin desișul pădurii și ajunseră la gura văii.</p>
<p>Santinelile recunoscură rând pe rând pe căpitanul lor și când se opriră la gura peșterii, toți voinicii rămași ieșiră înainte turburați și nedumeriți.</p>
<p>— Ce e! ce însemnedă neorânduiala asta?... Ce vi s-a întâmplat?...</p>
<p>— A fugit turcul, căpitane !...</p>
<p>— Vorbe !... doar nu i-or fi crescut aripi!...</p>
<p>— Adevărat, căpitane.Drăgan ne-a trădat.</p>
<p>Lăsat fiind în paza turcului, s-a înțeles cu dânsul și au fugit împreună. Stânca vizuinei este ridicată, hainele lui Drăgan aruncate alături și ei nu se află nicăieri. Nu mai încape îndoială că ne-a trădat!</p>
<p>— Mișelul!... Ei, și v-ați înfricoșat?</p>
<p>— Desigur, că Drăgan va servi poterei de călăuză.</p>
<p>— Si ce ne pasă!... Suntem destui ca să ne luptăm cu o oștire întregă, dar cu o poteră.</p>
<p>Fiți inimoși băieti si nu tremurați la suflarea fiecărui vânt răpciugos.</p>
<p>— Nu-ți fie teamă, căpitane, am arătat în dese rânduri ce putem!</p>
<p>— Bine!...Așa vă vreau!...</p>
<p>Se luminase de ziuă. Drăgușin intrase în peșteră să se culce puțin, obosit de greutățile întreprinderii ce avusese.</p>
<p>Haiducii întinseră o masă lungă și se așezară cu toții în jurul ei, ospătând și ciocnind oalele.</p>
<p>— În sănătatea căpitanului, închină Călin ridicându-se.</p>
<p>— Și într-a izbândei de ieri noapte, reluă un altul!</p>
<p>--Trăiască căpitanul, se auzi spre capul mesei.</p>
<p>Isprăviseră de mâncat și închinau întruna până începură să amețescă.</p>
<p>- Dar de unde ai adus butea asta, măi Vlăduță, întrebă Vidrașcu.</p>
<p>— Am cumpărat-o, măi frate....</p>
<p>— Ieri ducându-mă acasă, mă gândii ce surprindere să vă fac pe ziua de astăzi, căci mi se pare că v-am spus, astăzi  împlinesc 27 de ani.</p>
<p>— Mulțĭ înainte! repetară în cor haiducii.</p>
<p>— Dacă nu-mi spuneai acum, eu nici gând nu aveam că azi e ziua nașterii tale. Și zicând acestea, Vidrașcu ridică oala, se sculă în picioare și închină.</p>
<p>— Fraților, să bem în sănătatea lui Vlăduță, care împlinește astăzi 27 de ani. Cât o trăi sănătate să-i dea Cel de Sus; iar când o muri să-i fie țărâna ușoară!</p>
<p>— Să-i fie!... repetă haiducii, golind olele</p>
<p>— Amin, zise Vlăduță rămânând mai la urmă și zimbind la urarea lui Vidrașcu.</p>
<p>Peste o oră erau amețiți, așa că parte din ei de-abia puteau să mai vorbească.</p>
<p>— Bun îți fuse vinul, măi nea Vlăduță!</p>
<p>— Tocmai cum se prinde de gura haiducului, rĕspunse acesta.</p>
<p>— Toate bune, dar vinul cere veselie și veselia cere dragoste.</p>
<p>— Lucrul e lesne, respunse Vidrașcu haiducului care vorbea astfel. Să aducem cadânele turculuĭ să ne veselim cu ele, că doar nu o fi dracul.</p>
<p>Ia vezĭ Vlăduță, tu ești mai sprinten ș-apoi azi e și ziua ta.</p>
<p>Într-o clipă, Vlăduță se sculă și intră într-una din despărțirile peșterii în care erau femeile răpite. Aici nenorocitele creaturi,o parte se gândeau, iar altă parte vorbeau de soarta nemiloasă ce le urmărea la fiecare pas.</p>
<p>Peste câtva timp, Vlăduță ieși cu cele șapte cadâne. De românce nu cutezase să se atingă: îi era teamă de mânia căpitanului, cu toate că și ceea ce făcuseră nu putea să-i placă lui Drăgușin</p>
<p>— Bravo, Vlăduță! strigară haiducii văzându-l apărând cu cele șapte cadâne înspăimântate de mulțimea ce o văzură în fața lor.</p>
<p>— Adu una și lângă mine, strigă Năsdrăvanu dând ochii peste cap și întinzându-se.</p>
<p>— Ba nu zău! Lângă mine, că sunt mai tinerel! strigă un altul.</p>
<p>Toți cereau în toate părțile, așa că erau aproape să se ia la ceartă.</p>
<p>— Stați, zise Vidrașcu, fiecare își va avea părticica. Să tragem la sorți și cine va cădea, fericit să fie.</p>
<p>— Ba e vorbă!.. Eu nu mĕ învoiesc.</p>
 <p>-Nu e drept.Ori se bucură toți, ori nici unul. </p>
<p>— Așa! Așa! repetară glasurile aprinse ale voinicilor.</p>
<p>— Atunci să tragem la sorți pe rând, care vor fi cei dintâi fericiți și care cei din urmă.</p>
<p>— Prea bine!</p>
<p>— V-ați cam grăbit, tâmpiților!.. strigă Drăgușin apărând în gura peșterii.</p>
<p>— Căpitanul!... îngânară haiducii, dezbrăcați pe jumătate!...</p>
<p>— Ați uitat că este unul mai pe sus de voi care o să vă ceară socoteală.</p>
<p>Ienăchiță, unul dintre haiduci, amețit de vin se apropie de Drăgușin și-i întinse o oală:</p>
<p>— Bea, căpitane, și lasă vorba, că doar...</p>
<p>— Ticălosule, răcni Drăgușin indignat.</p>
<p>— Ei, ei, prea te înfigĭ, pare c-ai fi...</p>
<p>Nu termină bine, și o palmă dată de Drăgușin din totă greutatea mâinii, culcă la pământ pe îndrăzneț. </p>
<p>Ceulalți hainuci se aplecară asupra lui, dar Ienăchiță nu mai suflă.</p>
<p>— Căpitane!... protestară haiducii încruntând frunțile.</p>
<p>— Luați seama, mișeilor!... Vă înghite pământul!...</p>
<p>— Ne-ai omorât un frate.</p>
<p>— Vĕ omor pe toți de veți fi cutedători ca el.</p>
<p>Și privirile înflăcărate și amenințătore ale lui Drăgușin bravară toată mulțimea, care-l amenințase puțin mai înainte.</p>
<p>— Acei care încă n-au pierdut recunoștința și supunerea să vină lângă mine, ceilalți să rămână la o parte.</p>
<p>— Într-un moment toată ceata îl înconjură pe Drăgușin.</p>
<p>— Ce fel?... nu mai e nimenĭ care să ridice glasul împotriva mea!</p>
<p>— Iertare, căpitane! se rugă mulțimea dezbătată cu desăvârșire.</p>
<p> — Și ce aveați de gând cu aceste nenorocite?</p>
<p>— Iertare căpitane, repetară haiducii.</p>
<p>— Bine! Sunteți iertați.Dar respunde-mi, tu, Vidrașcule, în locul lor care vă fusese planul ?</p>
<p>— Să vezi, căpitane, azi este ziua de naștere a lui Vlăduță și ne adusese o butelie cu vin și după masă neștiind ce să mai facem, ne-am gândit că nu le-am răpit femeile ca să ne uităm la ele.</p>
<p>— Așa e, nu le-ați răpit ca să vă uitațĭ la ele; dar gânditu-v-ați bine la fapta neomenoasă ce puserăți în lucrare.O sută cincizeci de gligani... și într-o singură zi.</p>
<p>M-am gândit și eu la asta, c-ar trebui să fiți oameni de omenie.</p>
<p>Vă eți alege în rânduri de câte șapte, iar fiecare rând le va servi de bărbat câte una. Astfel că timp de 20 de zile, veți fi cu toții fericiți și fără să suferiți imputarea că ați săvârșit o crimă. V-ați învoit?</p>
<p>— Ne-am învoit ,căpitane !</p>
<p>— Alegeți-vă acum, câte șapte, cum vă veți înțelege între voi.</p>
<p>Și ceata se retrase la o parte pentru a trage la sorți rândurile ce trebuia să aleagă.</p>
<p>— Bine-o să trăim, măi vere Ignate, vorbi Vlăduță!cu toate astea eu mai bine m-aș învoi cu o româncă de-ale nostre, dintre cele din peșteră, cât sunt de mândre și bune de îndrăgostit; româncă măi nu glumă... colea... știi...</p>
<p>— Da lasă, măi vere, nu vezi și turcoicele cât sunt de pline... trăite în belșug... grase și frumoase!...</p>
<p>— Fie-ți de bine, zise Vlăduță râzând și se amestecă prin mulțime.</p>
<p>Drăgușin remase în peșteră, îi privi și cugetă:</p>
<p>— Iată ce sunt inimele sleite!... Nu se gândesc decât la plăceri înjositoare!</p>
<p>Și mintea lui zbura către Smărăndița, care era departe de el, neavând în acele momente nici chiar dulcea mângâiere de a o privi.</p>
<p>Spre seară, toți voinicii erau grămadă împrejurul căpitanului și așteptau ordinele lui. Cele doisprezece fete românce erau lângă el, bucuria se citea pe fețele lor.</p>
<p>— Le veți duce pe fiecare aproape la casele lor și vă veți lua drumul înapoi.</p>
<p>— Am înțeles căpitane, respunseră câțiva haiduci, gătiți de drum.</p>
 <p>— Și voi, copilele mele, mergând pe la casele voastre, nu veți spune niciodată cine v-a scăpat și nu veți descoperi nimănui locurile pe unde v-am dus.</p>
 <p>Apoĭ Drăgușin luă șase pungi cu bani, ce pregătise mai dinainte le împărți pe fiecare în douĕ și le dădu celor 12 fete, zicându-le </p>
<p>— Iată, turcul v-a nenorocit, eu vă înzestrez, dar tot cu banii lui, faptul ce săvârșesc pentru mine este un lucru de mică greutate, dar răsplata vă se cuvine și eu nu-mi fac decât datoria. Luați acești bani și fiți fericițe! Plecați acum și Dumnezeu să vă dea binecuvântare.</p>
<p>Peste o jumătate de oră, bietele fete răpite de nelegiuitul turc și înapoiate părinților de Drăgușin plecară spre marginea pădurii însoțite de câțiva haiduci, însărcinați de Drăgușin să le conducă.</p>
<p>Trecuseră trei zile de la aceste întâmplări, și în tot timpul căpitanul repetase haiducilor săi:</p>
<p>— Fiți cu luare aminte, băieți, fiți întotdeauna înarmați și gata de luptă; dormiți ușor, căci potera nu va întârzia să ne surprindă</p>
<p>— Să schimbăm locuința, îi spusese unul dintre haiduci.</p>
<p>Drăgușin însă nu voi să-l asculte.</p>
<p>În urma celor trei zile grija haiducilor începuse a pieri.</p>
<p>— Și-o fi luat seama! ziceau ei, nu le-o fi dând mâna să se lovescă piept în piept cu noi.</p>
<p>— Așa îmi închipuesc și eu, zicea căpitanul. S-or fi speriat de piciorele fripte ale pașei!</p>
 <p>Aceste reflecții își făceau haiducii din codrul Coteștilor și ideea că vor fi surprinși dispărea din ce în ce.</p>
 </div>
 <div type="chapter" n="9">
<head>CAPITOLUL IX. POTERA</head>
<p>Să urmăm puțin pe Drăgan și pe pașa turcesc, care în fuga cailor se îndreptaseră spre Brăila, ca de acolo cu putere să se ducă în Viziru să împiedice pe haiduci de a-i prăda seraiul și să-i prindă. Din nenorocirea lor însă ajunseră prea târziu, căci știm ceea ce s-a întâmplat în Viziru, fără ca făptuitorii să fie împiedicați de cât de fricoșii sclavi, care în cele din urmă fură nevoiți, după cum am văzut, să-și croiască la fugă.</p>
<p>De abia a doua zi, pe la prânz, în urma nopții dezastrului lui, Mahmud Pașa, căci așa se chema turcul, ajungea în Viziru cu o ceată de poteri și de delii, însoțit și de trădătorul Drăgan.</p>
<p>Aici el găsi țipete și vaiete, averea și cadânele niciunde; iar pe Hagi Panaiotaki grav rănit după cum îl lăsaseră haiducii în urma luptei, din grădină.</p>
<p>În van răcnea și blestema Pașa, căci el tot prădat rămase și nu-i mai rămânea decât răzbunarea, pe care o medită cu multă iscălite. Unica lui țintă era să vadă pe Drăgușin și pe ai săi spânzurați în mijlocul târgului.</p>
<p>A doua zi dimineață, o poteră numeroasă, condusă de Drăgan, înaintă pe drumul care ducea în pădurea Coteștilor. După o zi și jumătate ajunseră în Cotești, aici se odihniră puțin și înainte de a pleca, căpitanul poterei se sfătui cu Drăgan, care cunoștea toate cotiturile și toate secretele haiducilor</p>
<p>— Să iei seama, îi zise căpitanul poterei, să nu ne înfunzi undeva, că e vai de tine.</p>
<p>— Fii pe pace, căpitane, doar n-am trăit eu cu dânșiĭ de flori de măr!... Știu cotituri pe care nu le-a cunoscut nimeni din ei. Poteca pe care vom intra noi în vale am
 descoperit-o numai eu, în partea aceea nu sunt santinele — din potecă coborâm într-o vizuină iarași necunoscută haiducilor, acestă vizuină duce în fundul peșterei și răspunde în odaia lui Drăgușin: un zid de pământ ca de două palme desparte vizuina de peșteră.— Acest drum l-am descoperit într-o zi când curățam odaia căpitanului. Dincolo de acel zid, un urs își făcuse culcușul. Măturând, auzii mormăiturile ursului; am săpat puțin locul și am răspuns, printr-o gaură cât încape mâna, în vizuină. -  Ursul speriat a ieșit mormăind din gură, iar eu am astupat cu grijă săpătura pe care o făcusem. Nu am spus aceasta nimănui, pentru că nu intra în firea mea să spun altora ceea ce făceam eu.</p>
<p>— Ei și prin acea vizuină ce putem face?</p>
<p>— Forte mult urmă trădătorul, ziua haiducii nu stau în peșteră; armele insă sunt toate
înăuntru. Intrând din vizuină în peșteră, punem mâna pe arme și toțI haiduciĭ nI se vor preda.</p>
<p>— Bun de tot!... strigă căpitanul potereI.— Să plecăm!...</p>
<p>Lăsară caiI în Goteștĭ și porniră cu pașI repedI, pe drumul ce le arăta Drăgan.</p>
<p>-Acum să vĕ vĕd ce putețI, zise căpitanul poterașilor, aprope îngrĂDIȚI de tufișurile pe unde-i înfundă conducătorul lor.</p>
<p>— Pe unde ne duci? întrebă căpitanul oprinduse. Pe aci nu mai poate pătrunde picior omenesc; să luăm pe altă parte.</p>
<p>— Pe altă parte sunt numai santinele.Drumul ăsta e pericolos, dar singurul prin care putem ajunge la ei.Valea ce o vom coborî, e înclinată, dar pe brânci vom putea ajunge până jos.</p>
<p>— Fie, zise căpitanul, ce-o fi să fie!... Dar esti sigur că nu vom avea nevoe să dăm focur?...</p>
<p>— Cum căpitane, nu te înțeleg.</p>
<p>— Adică, să nu ne batem...</p>
<p>— Asta nu știu, răspunse Drăgăn.</p>
<p>Căpitanul se cam înfricoșă înțelegând ca va trebui să întâlnească și haiducii înarmați, căci spusa lui Dragan că-i va găsi fără arme îi păruse așa fără de socotelă, încât
 mersese până atunci ca la o nuntă.</p>
<p>— Și ageri sunt la ochire, frate Drăgane.</p>
<p>— Cât despre asta, cam așa e... doar nu sunt degeba haiduci.</p>
<p>— Pe viul Dumnezeu, tu îți bați joc de noi, să răsti căpitanul punând mâna pe iatagan.</p>
<p>— îțĭ jur, căpitane, că nicĭ nu m-am gândit!.</p>
<p>— Bine, vom vedea!</p>
<p>Si mergâud mereu ajunseră la marginea văii înclinate. O coborâră cu multă băgare de seamă, și când se văzură jos, unii erau jupuițî pe față și pe mâini, iar altora le atârnau zdrențele hainelor ce se atârnaseră de tufe.</p>
<p>— Mai avem câțiva pași până la vizuină, zise Drăgan.</p>
<p>— Și cum vom intra în peștera haiducilor? </p>
 <p>— Vei vedea numaidecât.</p>
<p>— Spune-mi acum, zise căpitanul, căci trebuie  să cunosc toate planurile tale.</p>
<p>— Nimic mai ușor; săpând pământul din fundul vizuinii! Avem o ușă destul de mare ca să putem intra în peșteră.</p>
<p>— Te înțeleg! Dar vizuina trebuie să fie foarte strâmtă.</p>
<p>— Aș! încap trei oameni alături și tot mai rămâne loc.</p>
<p>— Prea bine !... Pe lucru atunci!...</p>
<p>Dupe un pătrar de oră zidul pământos care răspundea în peștera haiducilor era dărâmat și o parte din poterași intrară în odaia lui Drăgușin, în care nu găsiră pe nimeni. Drăgan, urmat de o ceată, a năvălit asupra haiducilor, iar căpitanul, în fruntea celorlalți poterași, s-a repezit la gura peșterii, unde erau răspândiți haiduci</p>
<p>Un răcnet de leu se auzi, un zgomot, apoi un haos de strigăte îngrozitore.</p>
<p>Neînvinșii haiduci încercară a se lupta cu armele ce aveau asupra lor; dar în van, căci cuțitele și pistolele nu mai aveau nicio putere împotriva poterașilor bine înarmați.</p>
<p>Drăgușin striga ca un disperat, lovind în dreapta și în stânga.</p>
<p>— Mori, trădătorule, strigă el, și Drăgan căzu întins, scăldat, în sânge.</p>
<p>Ceilalți voinici se luptaŭ ca și Drăgușin, dar puterile le slăbiră din ce în ce. Cădeaau unii peste alții, secerați de glonțele nemilose.</p>
<p>— Dați-vă prinși, strigă căpitanul poterei.</p>
<p>— Mort, da !... Dar vi niciodată!</p>
<p>O lovitură de iatagan însă-i reteză degetele și arma ascuțită a lui Drăgușin căzu la pământ!</p>
<p>— A !.. blestemaților!... răcni el din fundul plămânilor.</p>
<p>Și câțiva poterași, apucându-l de spate, îi legară mâinile. Ceilalți haiduci, vĕzând sorta căpitanului lor, o parte se strecurară printre arbori și fugiră; iar cei mai mulți fură legați și trântiți alături cu Drăgușin.</p>
<p>Începuse a se însera când potera sosise în Cotești cu haiducii legați cot la cot împreună cu căpitanul Drăgușin.</p>
<p>Toți locuitorii Coteștilor alergară să vadă pe acei bandițĭ cu nouă suflete, cum le ziceaŭ ei,
  de care tremuraseră toțiĭ călătorĭ prin acele locurĭ.</p>
<p>A doua di dimineța plecară din noŭ și spre seară ajunseră în Boloboca, noptea o petrecură aici, și a doua zi pe la toacă ajunseră în Brăila, unde rezbunătorul pașă aștepta cu
 nerăbdare să vadă pe Drăgușin la piciorele lui.</p>
<p>— Sa mi se aducă hoțul, porunci pașa deliilor săi, care veniseră să raporteze sosirea lor.</p>
 <p>— Mahmud ședea pe o sofa moale fumându-și nerghileaua, când Drăgușin intră urmat de doi delii cu iataganele scose.</p>
 <p>— Iată-te în sfârșit în mâniie mele, rânji Mahmut, cu mulțumire.</p>
<p>— Am omorât destule lifte spurcate, respunse Drăgușin, ca să pot acum închide ochii cu bucurie.</p>
 <p>— A!... mi-ai fript piciorele, mi-ai smuls barba în mijlocul pădurilor, eŭ voi fi mai generos și te voi spânzura în mijlocul târgului.</p>
<p>— Iți sunt în putere; dar ia seama căci cine știe...</p>
<p>— Mai ai îndrăsneală, tâlharule?! Luați-l! porunci Mahmud.</p>
<p>— Ascultă-mă, zise Drăgușin, smulgându-se din mâinile delielor. Să-ți spun numai câteva cuvinte.</p>
<p>— Mai lăsați-l, porunci Mahmud.</p>
 <p>— Știi bine, că după un timp de lungă haiducie averea mea trebue să fie înzecită ca a ta și că înainte da a muri este de datorie a-mi face testamentul.</p>
<p>Ochii lui Mahmud deveniră strălucitori la auzul acestor cuvinte.</p>
<p>— Bine, fă-ți testamentul mai în grabă, și chiar aici în fața mea!</p>
<p>— Primesc!... zise, Drăgușin. Să-mi aducă hârtie și poruncește să-mi dezlege mâinele, că destul sunt încătușat de picioare.</p>
<p>Îi dezlegară mâinele, i se aduse hârtie și Mahmut porunci deliilor să-i lase singuri, nevoind să știe și alții unde este ascunsă averea lui Drăgușin.</p>
 <p>Haiducul luase condeiul în mână pentru a scrie, dar văzându-se singur cu inamicul său, se prefăcu că își caută în sân o hârtie. Turcul nu departe de masă aștepta să citească cele scrise de Drăgușin</p>
 <p>Acesta însă, în loc de hârție, scoase din sân un mic pistol și îndreptându-l în tâmpla turcului, îi sbură creerii.</p>
 <p>Bietul pașă nu avu timp nici să strige, căzu la pământ fără a mai răsufla, omorât ca de un trăsnet. Zgomotul pistolului fu așa de înfundat încât deliștii care se depărtaseră din sală nu auziră nimic.</p>
<p>Drăgușin, repede ca fulgerul, se înarmă cu armele turcului și, stricând broasca cătușelor cu un fer ascuțit, ieși pe ușă cu un iatagan în mână și cu un pistol în cealaltă.</p>
<p>În sală îi întâlni pe cei doi delii, care nu știau ce se întâmplase, și, luându-i pe neașteptate, le înfipse câte o lovitură de iatagan, apoi dispăru prin sălile seraiului, iar când se află afară din portă, porni cu o iuțeală nedescrisă, nefiind cunoscut de nimeni, căci se înserase și pe uliță lumea începuse a se rări.</p>
<p>Astă dată, Drăgușin nu apucă drumul codrului pentru a reîncepe meseria sa, căci cea mai mare parte din tovarășii lui fuseseră și omorâți și prinși, iar cei care fugiseră nu puteau fi decât niște suflete fricoase și degradate. El zbură spre codrul Coteștilor pentru a-și lua averea și bogat să se îndrepte spre București, unde îl chema dorul de Smărăndița. Acolo, avea să ceară sprijinul lui Ipsilante, pe prețul unei sume colosale de aur.</p>
<p>Trecuse o săptămână de când Drăgușin, sosind în București, se înfățișă înaintea lui Ipsilante; și, făcându-și cunoscută intenția, acesta îl primi, după cererea lui, în rândurile Eteriei, conduse de dânsul.</p>
<p>Drăgușin nu voise a se arăta Smărăndiței până ce nu va fi bine asigurat de viața lui.</p>
<p>În curând însă, puterile lui Ipsilante fură sfărâmate, iar Drăgușin trecu în Moldova, unde luă o glorioasă parte la bătălia de la Sculeni, făcând un mare măcel în rândurile turcilor. Cu toate acestea, sdrobiți la număr, luptătorii rămași în viață, împreună cu Drăgușin, trecură în Chișinău.</p>
<p>Pașa din Iași, care după mortea lui Mahmud spânzurase pe toți haiduci lui Drăgușin, îl reclamă și pe dânsul și-l obținu de la autoritățile rusești, dar și de această dată înșelă gărzile și fugi.</p>
<p>Nu mult însă după aceea fu prins și dat în mâna pașei de la Iași</p>
<p>De data aceasta, Drăgușin nu mai avea nicio speranță de scăpare; moartea îl privea cu mândrie, dar singura lui părere de rău era că nu putuse să vadă pe Smărăndița de la despărțirea lor din codru. Nu avusese acea enormă fericire de a o asculta vorbind ca mai înainte, cu mintea senină, de a-i spune că o iubește, iar ea să răspundă cu vocea-i dulce de călduroasele sale cuvinte.</p>
 <p>Dar și această părere de rău se stinse în inima lui odată cu ora fatală în care vedea că i se apropie spânzurătoarea. Drăgușin uitase tot ce fusese lumesc pentru el; uitase până și de Smărăndița!</p>
<p>Astfel era Căpitanul codrului de lengă Costești, când î1 duceau la spânzurătore.</p>
 </div>
 <div type="chapter" n="10">
<head>CAPITOLUL X. SPENZURĂTOAREA ȘI MOARTEA</head>
<p>Am văznt pe moș Grigore plecând din codru cu Smărăndița, să-i caute vindecarea în București.</p>
<p>In tot timpul celor întâmplate în urma lor,moș Grigore nu putuse afla nimic nici de căpitanul, nici de cei din codru.</p>
<p>Smărăndița se vindecase pe deplin, grație îngrijirilor ce puseră medicii după acele timpuri. Când biata copilă se văzu cu mintea senină, și când putu să cunoscă tot împrejurul ei, nu știu ce să creadă, căci nu ținea minte nimic din cele ce se întâmplase. Nebunia ei trecută i se părea un simplu vis.</p>
<p>Când Grigore îi spuse că Drăgușin trăește și că va veni să o vadă cât mai curând, Smărăndița nu mai putea de bucurie, și ziua mult dorită îi părea că nu se mai apropie.</p>
<p>Moșneagul însă, cugetă că nu ar fi bine să o ducă în mijlocul codrului, să vadă și să recunoscă în Drăgușin pe căpitanul unei cete de haiduci.O lăsa deci în București, la
acestă locuință, în care petrecuse tot timpul bolii până ce se vindecase și o dădu în slujba unei femei bĕtrâne și el plecă însoțit de tânărul haiduc ce venise cu dânșii să vestească pe Drăgușin.</p>
<p>Cât de amară i se păru însă vestea despre toate cele ce se întâmplaseră.Aflase că Drăgușin era în viață, dar nu știa unde să-l găsescă.</p>
<p>In cele din urmă descoperi că se află la Iașĭ. Atunci porni repede spre Bucureștĭ și luând pe Smărăndița veni în Iași să găsescă pe Drăgușin.</p>
<p>In momentul când trecură prin târg, lumea se îmbulzea pe ulițe și târgul era plin de popor care aștepta să vadă aducându-se un condamnat la spânzurătore.</p>
<p>Moș Grigore și Smărăndița înpinșĭ de curiositate se dădură jos din trăsură și înaintară prin mulțime, neștiind ceea ce se petrecea.</p>
<p>Cât de mare fuse însă nenorocirea, când ajunși în fața spânzurătorii, recunoscură pe Drăgușin atârnat in lanțul atât de îngrozitor.</p>
<p>Smărăndița la vederea acelui spectru hidos ce-i apărea înainte, scose un țipăt sfâșietor, voi să se repeadă spre el, dar nu mai avea putere și căzu rece in mijlocul târgului, sub privirile rătăcite ale bătrânului Grigore, care căzu aproape nebun pe cadavrul sărmanei Smărăndițe!</p>
<p>— Cine să fie astă femeie, se întrebau curioși?</p>
<p>— O fi ibovnica tâlharului, răspunseră unii.</p>
<p>— Fie-le țărâna ușoră, îngânară alții cu lacrămile în ochi!</p>
<trailer>FINE.</trailer>
</div>
</body>
  </text>
</TEI>
