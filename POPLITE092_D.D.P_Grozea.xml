<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Title</title>
   </titleStmt>
   <publicationStmt>
    <p>Publication Information</p>
   </publicationStmt>
   <sourceDesc>
    <p>Information about the source</p>
   </sourceDesc>
  </fileDesc>
 </teiHeader>
 <text>
<body>
<p>GROZEA</p>
<p>MARE HAIDUC</p>
<p>ILUSTRAT CU 7 GRAVURI</p>
<p>de</p>
<p>EDIȚIA I.</p>
<p>BUCURESCI</p>
<p>MPO-LITOGRAFIA DOR. P. CUCU, 8TR. LIPSCANI 3.</p>
<p>1 8 8 2.</p>
<p>GROZEA</p>
<p>MARE HAIDUC NATIONAL</p>
<p>Sunt mai mult de patru-zeci de ani, de când țara de la un capăt la cel alt resuna de numele unui mare haiduc, ale cărui fapte erau judecate în mai multe feluri, după felul oamenilor cari vorbiau despre dânsul.</p>
<p>Așa, dacă vorbiai despre Grozea cu grecul, cu jidanul, cu cămătarul, cu lingușitorul boeresc ori cu slugarnicul palatului, trebuia să crezi că n'a stat pe lume om mai crud și mai fără inimă de cât acest bandit. Dacă vorbiai însă cu țăranul român, cu acel țăran care nu 'și vânduse până și cenușa din vatră pentru a bea rachiul otrăvit al cărciumarului, sau care nu se prostise până a se face unealta de fapte rele în mâna arendașului; cu acel țăran care încă nu uitase mărimea neamului român și suferințele ce el a indurat de la toate jivinele grecești sau jidovești lepădate din alte țări și venite aici pentru a se pricopsi cu ori ce chip, dacă cu unul din aceștia vorbiai despre Grozea, el își făcea cruce după datina strămoșească și în legea creștinească și 'ți respundea: Domnul să 'i aibă sufletul în sfânta lui pază; căci, mult bine a mai făcut acel om țăranului cu adevărat român.</p>
<p>Astăzi chiar, sunt județe în cari se mai vorbește despre acest voinic mare, deși se întâmplă, cum am zis, să auzi faptele lui povestite în mat multe feluri, și dându-se banditului diferite nume, precum: „Grozea; spaima ciocoilor, etc.</p>
<p>Adevărul este că Grozea, avea mai multe nume, pe cari le lua, după cum îi venea mai bine, când era vorba să scape de urmărirea poterei.</p>
<p>Eu însă nu voi stărui asupra adevăratului său nume de botez; și, pentru că acest om ducea cu el, în ori ce parte, Groaza, 'l voi numi „Grozea", porecle care, de alt-fel, îi se dedese chiar de tovarășii lui de fapte.</p>
<p>Afară de aceasta, scopul meu de căpetenie, prin această scriere, este mai mult să aduc încă o dovadă că în vremile grele, în cari românul suferea și gemea strâns în lanțurile neștiinței și în ghiarele ciocoilor, pe lângă neuitații boeri mari, stâlpii acestei țări cari 'și jertfeau și averi și viață pentru țară; pe lângă apostolii luminei și patriotismului, cari muriau chiar de foame pentru a duce, din loc în loc, adevărul și lumina; pe lângă toate acele făpturi ale lui Dumnezeu cari înțelegeau reaua stare a poporului român și voiau cu ori ce chip ridicarea țăranului, care este talpa casei și nădejdea viitorului; pe lângă toți aceștia, erau și alți apostoli ai românismului cari, departe de lume, în desimea pădurilor, cu arma la braț și cu pistoalele în brâu, serviau tot așa de bine cauza națională.</p>
<p>Deosebirea între unii și alții era numai aceasta: Pe când cei d'întăiu se bucurau de avere, ori de bun condei; cei d'al doilea, n'aveau de cât o inimă simțitoare, un curagiu nestrămutat, o carabină ghintuită și șase pistoale la cingătoare sau la coburii șelei. Pe când cei d'intâi, luptau în mijlocul lumei, în contra tuturor dușmanilor țărei, îngrijindu-se mai mult de binele poporului de cât de averile și viața lor; cei d'al doilea, luptau în locuri retrase, ne fiind băgați în seamă în lumea cea mare, și luptau azi în contra unuia, mâne în contra altuia dintre dușmani, fără ca faptele lor să fie rușinoase.</p>
<p>Dacă haiducii naționali ucideau căte o dată, era numai pentru că ei știau bine că atuncea când ai o rană veninoasă care 'ți poate primejdui viața, este mai bine să tai din rădăcină carnea otrăvită pentru ca să scapi corpul întreg. Ei înțelegeau că suferințele țăranului nu vor înceta de cât numai atuncea când țara va fi curățită de greci și de jidani, de arendași cămătari, de ciocoi boerești și de lingușitori domnești. Ei înțelegeau că pe cât este de frumos a face bine omului cinstit, muncitor și adevărat român, pe atâta este rușinos a te uita cu nepăsare cum păgânul te necinstește în țara ta, te jefuește în casa ta, 'ți batjocorește femea și copilul, te bate la scară ca pe vite, 'ți vinde țara pe bani și apoi o ia la sănătoasa peste graniță, el cu punga plină din sudoarea și sângele românului, iar tu care ai suferit după urma lui, să fii vândut la strein și sărăcit până a deveni tâmpit. Ei înțelegeau, în fine, că a ucide pe acela care voește a te ucide, este ca și cum te ai apăra în potriva unui câne turbat, ori în potriva lupului flămând; că nu este bine a lăsa fiara sălbatică să intre în staulul tău; ci trebuie să cauți a te scăpa de ea ori cu pușca, ori cu bâta cea sănătoasă, ori cu ascuțișul cuțitului.</p>
<p>* * *</p>
<p>În vremea când se petrec faptele pe cari le voi povesti, țara noastră, încă nu scăpase de toate javrele de streini lacomi, slugarnici, cruzi și nesăturați. Încă nu scăpase de legile neomenești, cari puneau pe ciocoi mai pre sus de cei alți oameni, iar pe țăran mai pre jos de cât vitele din curtea boerească.</p>
<p>Ciocoiul nu plătea bir, nu mergea la oaste, nu muncea pământul, nu învăța de cât să fie șarlatan și lingușitor. Iar țăranul era bătut la scară din porunca vătafului din curte, fata sau femea lui necinstită de ori ce lichea gulerată; era pus la bir, trimis la oaste numai el singur, și chiar ucis, fără mustrare de cuget și fără judecată. Mai multă milă avea ciocoiul de cânele său, de cât de bietul român care n'avea altă vină de cât că muncea de dimineață până seara, topindu-se de arșița căldurei ori încovoindu-se sub lovitura biciului, pentru ca să răscolească pământul, să hrănească și să îmbogățească pe venetic; n'avea altă vină de cât că în vremea de pericol pentru națiune, lăsa în lacrimi pe femeia, copii și părinți bătrâni, lua pușca ori coasa și se ducea cu inimă bună să apere moșia și vatra sa de încălcările din afară.</p>

<p>Copilăria Haiducului</p>
<p>Grozea era copil abia de 14 ani, când părinții lui, oameni de ispravă, muriră unul după altul în satul în care eraiu născuți, în județul Dâmbovița, nelăsându-i altă avere de cât două brațe sănătoase și un bordei la marginea satului, în care el văzuse lumina zilei și împrejurul căruia 'și petrecuse anii de copilași. Alte rude, el nu mai avea, căci unii muriseră mai înainte, iar alții plecaseră din sat după hrană, căci acolo unde 'și aveau legăturile lor de naștere și de familie nu mai putuseră trăi, din pricina arendașului moșiei, care le lua dijmă grea și i adusese în sapă de lemn.</p>
<p>El era fiul lui Sandu rotarul și al Bălașei. Tatăl său, trăise cu meșteșugul ce învățase și era în stare să 'și hrănească nevasta și singurul lor copil, pe „ Dragul tati", cum 'l numea el. Moartea însă, veni să desparță de lume pe bunii părinți și să lase singur, sub cer și fără ajutor pe fragedul copil.</p>
<p>Grozea, a doua zi după moartea mamei sale, de și copil, 'și aduse aminte că a rămas singur pe lume  și, părăsind bordeiul pustiu al părinților săi plecă plângând și se îndreptă către casa arendașului.</p>
<p>Acolo, ceru de măncare, căci de două zile, n'avusese, sărmanul, de cât un codru de mămăligă în care mușcase nenorocita lui mamă cu o zi înainte de moartea ei. Ceru de mâncare și făgădui să muncească ori la ce l'ar pune, numai să nu 'l lase pe drumuri. Dar, în loc de a li se face milă de el, slugile și mai ales vătaful din curte, 'l luară la goană ca pe un dobitoc vătămător, și asmuțiră cânii pe el, zicându-i să se ducă unde va ști, de oare-ce este prea mic pentru a fi bun de muncă.</p>
<p>Bietul copil flămând și gonit, se retrase până din-colo de poartă și acolo, zdrobit de plânset, se așeză jos, 'și puse micii săi obraji între mâni și oftă greu.</p>
<p>'I era foame; 'i era frig. Plânse mult; dar în disperarea lui, nu putea zice de cât din când în când „Maică! Unde ești tu, să viu și eu acolo?... De ce m'ai lăsat aici să mor ca un câne?... Unde să mă duc, și pe cine să găsesc în locul tău?..."</p>
<p>Adormi. Era pe la apusul soarelui și el dormia încă. Poate că în somnul lui, vedea pe buna lui mamă, pe blândul său tată; se vedea poate în bordeiul lor, adunați cu toții împrejurul mesei, înconjurat de măngăerile și de povețele bunilor săi părinți. Poate că în somnul lui, avea destulă putere ca să 'și vadă viitorul și să înțeleagă că va veni o zi, o fericită zi, când el, uitatul copil orfan, va plăti și va resplăti pe aceia cari 'l goneau și 'l insultau. Poate că în somnul lui, înțelegea limpede că mulți alții ca dânsul au avut aceași sortă; că mai toți semenii săi îndură aceleași umilințe, nu din greșala lor, ci din fapta omului. Poate că în somnul lui, devenise un filosof asupra stărei țăranului român și un erou mândru și răzbunător.</p>
<p>Se înoptase, și boerul, arendașul moșiei, încă nu venise acasă. El era dus în satul vecin, unde, în unire cu zapciul, învoise pe săteni a bea de la cârciuma, pe care el o ținea acolo, câte două vedre rachiu pe an, cu condițiune ca fie care să 'i munciască câte un pogon de arătură, unul de seceră, trei zile la aria și să 'i mai aducă fiecare la crăciun o limbă de porc și doi pui grași de găină.</p>
<p>Copilul încă dormia; când arendașul însoțit de femea lui și de zapciu, intra pe poartă, în trăsura lor cea nouă.</p>
<p>La zgomotul trăsurei, Grozea se deșteptă, și nu putu zice de cât: Mamă... 'mi e foame! Nimeni însă nu 'l auzi; vizitiul, învârtind biciul, 'l lovi peste obraz, și numai atunci, copilul 'și aduse aminte unde era și ce era.</p>
<p>Atunci, o rază de speranță avu el. Crezu, în neștiința lui, că poate boerul va fi mai bun de cât slugile, și că, ori cum, cucoana va fi o femeie și nu 'l va lăsa să piară.</p>
<p>Alergă după trăsură, și eși înaintea boerilor, pe când aceștia intrau în casă.</p>
<p>— Cine ești tu?, — întrebă arendașul, un grec mare și spătos, cu barba roșie și ochii mici.</p>
<p>— Sunt copilul lui Stan rotarul care a murit. Ieri a murit și mama. Eu nu mai am pe nimeni și... 'mi e foame.</p>
<p>Boerul însă, beat de bucurie pentru isprava ce făcuse în satul vecin, nici nu se osteni să înțeleagă posițiunea micului nenorocit, și respunzându-i scurt: Ce 'mi pasă?, intră pe ușă bombănind: „Nu ești bun de muncă și nu ești rudă cu mine."</p>
<p>Copilul disperat rămase încremenit lângă ușă.</p>
<p>Cucoana care stătuse încă puțin de vorbă cu zapciul văzând pe nenorocit că era tot acolo 'l întrebă ce caută, și dândui-se același răspuns, începu să rîză cu un rîs de hienă, și adresându-se către zapci, 'i zice: fă bine, chir Polichronie și pune să dea câte-va bice țărănoiului ăstuia care este atât de obraznic în cât vine la mine ca la măsa și 'mi cere de mâncare.</p>
<p>Zapciul porunci îndată unui vătășel, care dete un brânci și două bice lui Grozea, amenințându'l că dacă nu pleacă din curte, 'l omoară în bătaie.</p>
<p>Nimic nu mai putea mângâia pe bietul strein. Nici o inimă nu se găsea la curtea boerească; nici măcar o rămășiță din calitățile femeii, nu întâlnise în sufletul degenerat al cucoanei. Arendașul era grec venetic, cămătar murdar și stupid. Cucoana, deși fată de român, era însă fată de ciocoi, fată de lingușitor, fată de pasăre răpitoare, soție de arendași, inimă de piatră!</p>
<p>Noaptea se întinsese peste lume și nori groși se adunau din toate părțile. Pare că însăși natura 'și dedese mâna cu călăii în contra micului orfan.</p>
<p>El plecă trist și bătut și o luă în lungul satului, ne știind în cotro merge. Îi era foame și frig; ploaia începuse a cădea și a stropi obrajii arzători ai copilului, iar vântul 'i izbea sânul și 'i răpea lacrămile de pe obraz, ca și cum nici plânsu1, această mângâiere a nenorocitului și această limbă Dumnezeiască a suferinței nu era iertat să mai răcorească inima lui Grozea.</p>
<p>În toate părțile lumea dormia. Nici o licărire nu se mai vedea, nici pe pământ nici pe cer.</p>
<p>Ar fi bătut poate la vre-o ușă; dar nu îndrăzni să turbure liniștea oamenilor așa de târziu.</p>
<p>Dumnezeu, însă, care vede toate și nu lasă niciodată pe nenorocit, 'i veni în ajutor, și Grozea 'și aduse aminte de moș Toma, unchiul Mariei, fata cu care el se întâlnea în toate zilele la puțul din răspânte de unde luau apă pentru casă și cu care vorbia adesea de părinții lor.</p>
<p>La această gândire, el speră că în sfârșit va găsi o ușă unde să poată bate fără sfială, deoarece moș Toma era omul cel mai bun din sat, iar Maria era orfană ca și dânsul.</p>
<p>Cu această gândire, Grozea 'și iuți pasul, și bătu la ușă.</p>
<p>Fu primit cu bucurie. Maria 'i aduse îndată un codru de mămăligă și o strachină de lapte de la unica lor văcuță, care le mai rămăsese din trei vaci grase și lăptoase, de oarece una 'i murise de curând, iar una 'i fusese luată de arendaș, sub cuvânt că ar fi fost prinsă în porumb, și că atâta ar face paguba găsită acolo.</p>
<p>A doua zi de dimineață, Grozea se sculă bine odihnit, dar încă trist, pentru că nu știa dacă în seara următoare va găsi niște oameni tot așa de buni ca moș Toma.</p>
<p>Bătrânul însă, om de inimă și bun român, înțelese întristarea copilului și 'i zise să rămână la el, s'ajute Mariei când va duce vaca la iarbă, când va căra apă și să fie al lor până când se va face mai mare și va putea fi destoinic a intra slugă unde-va.</p>
<p>Din acea zi, Grozea nu mai avu altă mâhnire de cât că este strein pe lume și că este prea mic pentru ca să poată mulțumi cât ar fi voit el pe bunul moș Toma.</p>
<p>Numai din când în când lacrămile'l podidiau, și se amestecau pe buze, cu numele sfânt al maicei sale. El plângea, văzându-și pozițiunea; dar, in tot-d'auna găsea un cuvânt de mângăere, o picătură de balsam pentru rana ce sta deschisă in inima lui; și acest cuvânt, și acest balsam, veniau de la Maria care ca și el era orfană!</p>
<p>Inimile lor începură a se înțelege, pentru că numai o inimă care suferă poate înțelege pe o alta. Ași putea zice chiar că el se iubiaiu atât de mult în cât ori de câte ori Grozea era ocupat cu câte ceva, împrejurul casei, ori în casă, ori căra apă, ori mătura curtea, ori închidea vaca, Maria nu lipsia a fi și ea în apropierea lui, a'i ajuta cu voie bună, a'i surîde un surîs dulce și nevinovat, a'i spune câte o glumă ori câte o ghicitoare; cu un cuvânt, a'l face să uite, pe cât se poate, dorul ce'i muncia sufletul și 'i rodea inima, sau, cel puțin, a'l face să amâne întristatele lui gânduri pentru altă dată când Marja n'ar fi fost lângă el. Ea însă, avea tot-d'auna grije a nu lăsa singur pe fratele ei, după cum 'l numi, așa în cât zilele treceau și cu ele împreună Grozea plângea mai puțin și mai rar, pentru că, cu cât timpul trecea, cu atâta el se obișnuia mai mult să uite nenorocirile și cu atâta rana sufletului său se închidea sub balsamul răcoritor a surioarei lui, al orfanei Maria.</p>
<p>Maria n'avea de cât 9 ani; însă ea era una din acele ființe pe cari natura le dezvoltă prea de timpuriu peutru a le face să trăiască în câțiva ani o viață întreagă, cu toate bucuriile și suferințele omenești. Ea era oacheșe; avea ochii negri și mari, buzele subțiri dar bine potrivite, talia înaltă și încovoietoare, glasul dulce și tremurător, o inimă simțitoare și generoasă; în sfîrșit, avea tot ce compune pe femee, pe adevărata femee a poetului, pe aceea care e menita de la Dumnezeu să fie bună amantă, bună soție, bună mamă.</p>
<p>Vremea trecea și cei doi copii adoptivi ai lui moș Toma se măriau și se iubiau. Era între dânșii o iubire curată, îngerească, una din acele simpatii, cari deosibesc pe oamenii aleși. Era între dânșii același curent electric care 'i străbatea; aceiași gândire, pentru că aveau același dor care 'i mușcase de inimă și aceiași curățenie în faptele și vorbele lor. Se părea că vede cine-va întrânșii pe poetul Dante unindu-și inima încă din copilăria sa cu dulcea lui Beatrice, pe care mai târziu avea să o piardă, după cum Grozea, nu peste mult, avea să piardă, să piardă el singur, pe dulcea lui surioară, pe scumpa lui Maria.</p>
<p>Trecuse tocmai doi ani de când Grozea ședea la moș Toma.</p>
<p>Pe atunci, arendașul moșiei, pe care 'l vom numi Megalicheades, tocmai sfîrșise o judecată ce avusese cu satul vecin, pentru că locuitorii, siliți de nevoie, se tocmiseră cu el, cum am spus mai înainte, să bea rachiu de la cârciumă pentru muncă; și, pentru că tocmeala era foarte grea, deși ei primiseră, — deoarece altă cârciumă nu era în sat, — dar, ne putând face toată munca pentru care se legaseră, arendașul 'i chemase în judecată și prin mijlocirile lui bănești, reușise a face să se condamne satul întreg la niște sume nebunești ca despăgubiri și cheltueli.</p>
<p>În zadar au fost rugăciunile sătenilor de licheaua de Megalicheades pentru ca să le mai ierte ceva din condemnațiune; în zadar au fost plănsetele femeilor și copiilor amenințați a ajunge pe drumuri. Inima de fanariot a arendașului creștea cu cât mai mult rugăciunile și lacrămile 'i se aduceau. El sta nepăsător ca un tigru lângă prada sa, și măngâindu-și barba roșie ca focul iadului și clipindu-șt ochii mici ca de șearpe le zicea : Țe atâtea rugățiuni, bre? Eu am să iau: voi aveți să mi dați; așteptați să s'adauge dobânda, ca să am și eu țe lua mai mult; nu de geaba am venit eu de la Grechia în țara rumunească...</p>
<p>Nu trecură însă două luni, și întruna din zile, satul întreg fu adus la curtea arendașului, unde aștepta zapciul, fumând ciubuc, și bând cafea, lângă cucoana Aspidica, soția arendașului, pe când Megalicheades, țanțoș ca un nătărău, privea când spre părechea din care făcea parte și jumătatea lui, când spre lumea ce sta adunată, când spre vătășeii zapciului, ca și cum ar fi zis în sine: zapciul e al meu (voia să zică al nevestei lui), satul e adus din porunca stăpănirei și vătășeii sunt la dispoziția mea. Nenorocite vremuri, când un zapciu păcătos se punea cu toți vătășeii lui în serviciul ori cărui arendaș neuman, pentru câți-va icosari de aur, ori pentru o secătură de femee!</p>
<p>Grozea, auzind cele ce se petrec la curte, veni și el împreună cu moș Toma și cu Maria și statură mai la o parte privind și ascultând. Pentru prima oară venna el în curtea arendașului, după acea seară în care fusese gonit și bătut de acolo unde venise să ceară un codru de mămăligă și un colțișor unde să'și odihnească micul său corp. El, intrând în această curte blestemată, nu putu să se oprească de a scoate un suspin din adâncul inimei. Părea că ar dori din tot sufletul să'și răzbune pentru cele ce suferise; dar, nu putea încă, fiind prea tânăr și dacă s'ar fi încercat să zică vreo vorbă, ar fi fost numai de cât legat și bătut de vătășeii zapciului sau de argații ciocoiului. Tăcu și ascultă.</p>
<p>Nu voi mai descrie pe de rost toate cele petrecute acolo. Este destul să spun, ceia ce ori cine 'și poate lesne închipui că sătenii n'au găsit nici un fel de dreptate, nici măcar nu li se mai dete un termen de plată, căci in peptul zapciului era o inimă putrezită de vicii și de slugărnicie; iar în pepturile ciocoești inima lipsea cu totul.</p>
<p>Se rugară sătenii mult, dar de prisos. Câți-va din ei, mai curajoși, îndrăzniră să vorbească mai tare și să arate că se vor duce la ispravnic să se tănguiască. Pe dată însă, zapciul porunci vătășeilor cari legară cot la cot pe cel mai îndrăzneți și bătându-i, îi duseră la închisoare. Mare era indignarea oamenilor; dar ei, deocamdată, nu puteau nimic, de oare-ce se găseau în fața unei droaie de vătășei armați.</p>
<p>Numai de cât, se hotărî să se vândă vitele tuturor și așternuturile din casă pentru despăgubirea ciocoiului ș se hotărî ca a doua zi chiar să se facă vânzarea.</p>
<p>Sătenii, auzind aceasta, se retraseră în liniște, dar cu inimele strânse de durere, căci prevedeau că de a doua zi ei și copii lor vor rămâne pe drumuri. Liniștea lor era întocmai ca acele zile în care nici frunza, nici firul de iarbă nu se clatănă; în care, păsările aleargă în toate părțile tăcute și fără rost; în care s'aude numai, din când în când, glasul jalnic al cucuvelei care vestește nenorocirea. În adevăr, după cum în urma unei zile confundate în tăcerea înfiorătoare, tot așa, ziua următoare, avea să fie pentru nenorociții țărani o zi groaznică, o zi de jale.</p>
<p>Satul în care locuia Grozea începu și el să tremure de frică, temăndu-se ca nu cumva mâine poimăne să aibă și ei aceiași soartă și, pănă seara, nu se vedeau de cât pâlcuri de oameni adunați ici colea care vorbiau despre nenorocirea satului vecin și se înfiorau chiar de soarta lor.</p>
<p>Numai Grozea, gânditor, se dusese acasă; nu eșise de loc până seara și, nici întrebările lui moș Toma, nici măngâerile Mariei nu'l putură face să scoată o singură vorbă, să bage în gură o singură bucățică, să'și rădice o singură dată capul dintre mâini.</p>
<p>Începuse într'însul să se deștepte cu putere acea natură de leu pe care Creatorul o pune câte odată în sufletul unor oameni. El își aducea aminte și mai mult de ziua când fusese gonit de la curte și deja răzbunarea începuse a'și înfige dinții în inima lui. Până seara, de mai multe ori el tresărise la câte o idee care 'i surîdea mai plăcut; dar, de câte ori se hotăra să ajute pe nenorociții vecini, de atâtea ori trebuia să i se strângă inima și mai tare, căci se vedea mic și fără putere în potriva vătășeilor.</p>
<p>Se înserase de mult și Grozea încă nu dormea. El rugase pe ai casei să se culce și să nu aibă grije de el; Maria însă, temându-se că poate ar fi bolnav, nu voi să'l părăsească, și, luându-și furca, s'așeză lângă el și, respectându-i tăcerea, toarse mult, amestecând câte o dată tortul ei cu câte o lacremă ce cădea pe furiș din frumoșii ei ochișori. Ea plăngea, dar 'i plângea mai mult inima de cât ochii.</p>
<p>Grozea își făcuse planul, dar se gândea tocmai dacă n'ar fi fost mai bine să mai aștepte până va fi mai mare și mai voinic. El se uită odată pe furiș la Maria, după cum îi plăcea să se uite atuncea când inima 'i vorbia mai mult de ea, și văzu o lacremă care tocmai aluneca pe rumenii ei obraji. Atunci se gândi, cu drept cuvânt, că ea suferă de suferința lui și că nu mai era timp de perdut, căci a mai întârzia punerea în lucrare a planului său, ar fi fost să vadă pe Măria încă un an doi tristă văzându'l și pe el trist și gânditor.</p>
<p>De odată, sări drept în picioare și zise Mariei:</p>
<p>— Surioară, eu mă duc puțin; am să mă întorc până la ziuă, precum gândesc. Pănă atunci să nu spui nimic moșului. Iar dacă nu mă voi întoarce în noaptea aceasta, să știi că m'am dus mai departe; dar tot mă voi întoarce odată. Tu să fii înțeleaptă și să nu mă uiți; căci eu nu voi face un pas fără să mă gândesc la tine, nu voi vărsa o singură lacremă fără ca în drumul ei să se întâlnească pe buzele mele cu numele tău. Te iubesc ca pe o soră, mai mult de cât ca pe o soră; dar deocamdată sunt prea tânăr și nu pot face pentru tine aceia ce ași voi să fac pentru aleasa inimei mele. Fii cu minte și gândește-te la mine. Să ne vedem sănătoși. Eu mă voi întoarce.</p>
<p>— Când? se grăbi Maria a'l întreba; căci, eu m'am învățat cu tine și ași plânge pân'ași muri, dacă tu ai lipsi prea mult.</p>
<p>Dar, Grozea nu mai respunse; și punând o sărutare de foc pe fruntea Mariei, ieși din casă ca fulgerul și se afundă în tăcerea nopței.</p>
<p>El plecase, și Maria rămăsese singură de tot, numai cu moș Toma și cu frica că poate el nu se va mai întoarce.</p>
<p>Se lumina de ziuă și cele dintâi raze ale soarelui veniră să se scalde in lacrămile Mariei, care ședea pe prispa casei și se uita lung și cu dor în drumul cel mare, pe unde 'și închipuia că apucase iubitul ei Grozea.</p>
<p>Ea nu avea de cât 11 ani; dar inima ei aleasă, începuse deja să simță amorul care naște și alină durerile.</p>

<p>Cel dintâi pas.</p>
<p>Grozea, depărtându-se de casa Mariei, alergă din toate puterile în satul vecin. Acolo nimeni nu se culcase și oamenii strânși toți la casa lui Alexe, fruntașu din sat, se sfătuiau ce să facă a doua zi ca să scape de vânzarea ce urma să se întâmple.</p>
<p>Ei tocmai se înțeleseseră ca a doua zi să se împotrivească împreună cu femeile și copii lor, și chiar să întrebuințeze forța, când Grozea intră pe ușă lac de apă și plin de praf.</p>
<p>— Bună vremea voinici, - le zice el.</p>
<p>— Mulțămim d-le, băete. De unde ești? Ce poftești?</p>
<p>— Sunt feciorul lui Stan rotarul și al Bălașei cari au murit acum doi ani în satul vecin. Am văzut cele întâmplate ieri și știu cele ce se vor mai întâmpla mâine: și am venit aici ca să vă dau și eu ajutor împotriva ciocoiului care umbla să vă sărăcească.</p>
<p>Toți începură a râde, văzând pe Grozea, un copil, că vine să le dea ajutor.</p>
<p>— Dar, ce poți tu să faci, măi băete? Nu știi tu cine e Megalicheades?</p>
<p>— Ba, știu și prea știu. El e grec și nu poate face nimic fără zapciu care e un câine vândut streinului. De aceia, eu ași gândi că n'ar fi rău să mergem cu toții chiar în noaptea aceasta la ispravnic; să'i arătați cum v-a înșelat ciocoiul, nedându-vă să beți la cârciuma lui de cât pentru cutare și cutare învoială; să'i spuneți ce veți ști, și să cereți să vină la fața locului. Ispravnicul trebuie să fie om mai cum se cade și el vă va da dreptate.</p>
<p>Nici unul nu voi să ia în seamă propunerea lui Grozea. Numai Alexe stătu puțin pe gânduri și apoi zise:</p>
<p>— Bine vorbește copilul ăsta. Să mergem chiar acum la ispravnic, cu toții: să'l sculăm chiar din somn și să ne tânguim lui. Până să se scoale mâine Megalicheades, noi ne și întoarcem cu porunca ispravnicului. Oricum, nu e rău să încercăm.</p>
<p>Fiindcă Alexe era om priceput și avea trecere în sat, reuși să facă pe oameni a fi de părerea lui Grozea; și, numai de cât plecară cu toții la oraș, unii călări, alții în căruțe lăsând a casă pe femei cărora le spuse să sară cu coase și cu mărăcini dacă înainte de sosirea lor va voi cineva să le ia vitele din obor.</p>
<p>Pe când însă ei alergau la ispravnic, Megalicheades era înștiințat de planul lor printr'un răvaș al teșghetarului de la cârciumă; și chiar in noaptea aceia, porni vâtășeii și argații să aducă, toate vitele la curte.</p>
<p>Vitele fură aduse toate; căci, femeile nu putură face mai mult de cât să țipe și să blesteme; și până la ziuă toate vitele fură cumpărate chiar de arendaș, în prețul datoriei țăranilor, lăsându'i încă datori vr'o câte-va mii de lei. Pe de altă parte, ispravnicul fusese înștiințat printr'o scri-soare a zapciului în care nu se știe ce'i spunea; dar care avu de rezultat că ispravnicul răspunse oamenilor scurt și cu asprime:</p>
<p>— „Ce căutați la mine? Este acolo zapciul, om drept și în care eu am toată încrederea. Plecați mai curând și căutați de vă împăcați cu arendașul, căci alt-fel, eu nu pot nimic. Aide, plecați."</p>
<p>Atunci, bieții oameni, deznădăjduiți, plecară înapoi triști și cu griji ca nu cumva când vor ajunge ei a casă, să fie prea tâeziu. Toți erau triși: numai Grozea singur părea că resuflă mai liber, căci el voia cu ori ce preț o răzbunare și vedea că prilegiul nu lipsește pentru aceasta. El vorbea cu curaj și ațâța pe oameni, ajutat de Alexe, ca mai bine să moară cu toții de cât să lase a fi dezbrăcați de un grec venetic în țara lor. Toți erau hotărâți la împotrivire, când ajungând în apropierea satului, întâlniră în drumul lor pe femei, copii și bătrâni cari, smulgându'și perul, povestiră, ce'e întâmplate.</p>
<p>Dacă o singură flacără de focul cel mai viu, ar fi împresurat de toate părțile pe acești oameni dezmoșteniți, n'ar fi fost in stare destul pentru ca să'i facă a scoate un gemăt mai înfiorător de cât acela, care eși de o dată din pepturile lor; și un singur strigăt de disperare, făcu să răsune curatul aer al dimineței:</p>
<p>— Să'l ucidem ca pe un câine; strigară cu toții. La curte!</p>
<p>Grozea fu în fruntea lor alături cu Alexe, și într'o clipealu erau în mijlocul curții boerești.</p>
<p>La această năvălire neașteptată, toți se sculară zăpăciți și, auzind răcnetele turbate ale mulțimei armate cu pari, zapciul se vărâ sub un pat dintr'o odaie din fund; cucpana Aspidica se urcă în pod, iar Megalicheades, puse mâna pe o pușcă arnăuțească și arătâudu-se la ferestră le strigă:</p>
<p>— Vă omor, bre: ce voiți?</p>
<p>— Dă-ne vitele înapoi; sau te mâncăm cu dinții, ziseră ei într'un glas. Iar cât pentru pușcă, să nu te ducă păcatele să tragi cu ea, c'apoi 'ți dăm foc și vă ardem pe toți ca pe niște șoareci.</p>
<p>Adevărul este că Megalicheades nici nu era în stare să tragă cu pușca; atâta de mult 'i tremura tot corpul și 'i clănțăniau dinții, în cât abia putea să scoată două trei înjurături pe limba grecească.</p>
<p>Atunci, Alexe și Grozea, făcură un pas înainte, urmați de toată lumea și ridicară ciomegele ca să spargă ușile și ferestrele. Megalicheades, însă, văzând că lucrurile au să se încurce rău, făcu o mare silință asupra lui și le zise cu blândețe:</p>
<p>— Stați; nu faceți păcat. Eu vă dau vitele; duceți-vă de le luați din oborul meu, și d'acum înainte să ne împăcăm.</p>
<p>Oamenii, bucuroși că li se dă vitele înapoi, alergară la obor și veseli se întoarseră a casă liniștiți, cum e tot-d'auna românul după ce 'i se face dreptate. Ei însă, nu puteau înțelege șiretlicul grecului.</p>
<p>În adevăr, pe seară, se și pomeniră cu o ceată de dorobanți porniți de la isprăvnicie, care fusese înștiințată, negreșit cu minciuni adăogate, despre răscoala țăranilor și jefuirea arendașului, precum se zicea. Vitele fură luate din nou, de oare-ce actul de vânzare fusese făcut de zapciu pe numele arendașului; iar capii satului, în număr de trei-zeci voinici, împreună cu Grozea fură legați în fiare și duși la oraș, unde fură aruncați în temniță.</p>
<p>Ce puteau face bieții țărani în potriva a 50 dorobanți armați și cari veniau cu ordin de la stăpânire? Ei se supuseră; căci așa e românul! El suferă multe, mai ales când răul vine de la cel de sus, căci e un popor pașnic!...</p>
<p>Grozea fu luat chiar din casa lui moș Toma și de lângă Maria, care nu mai știa de bucurie că el se întorsese. Când însă, veniră să 'l lege, Maria începu să țipe și să se roage de slujbași ca să 'l ierte, pare că acesta ar fi stat în voia lor.</p>
<p>Grozea nu se împotrivi și, plecând spuse Mariei la ureche aceste vorbe : „Este un Dumnezeu în cer care vede faptele tuturor; eu mă duc la închisoare pentru că am voit să ajut pe nenorociți! Dar să nu crezi Mario, că eu nu voi scăpa de acolo. Atunci voia veni lângă, tine și nu vei avea a te mai teme de nimic. Voi fi mare și te voi lua cu mine. Fii cu răbdare, iubită Mărie, și cu nădejdea în Dumnezeu, gândește-te la frățiorul, la iubitul tău Grozea."</p>
<p>Maria, nu putu auzi de cât cele din urmă cuvinte ale lui cari se săpară în inima ei chiar din acea zi. Ea remase uimită și disperată, văzându-l pe el răpit din apropierea ei și, zdrobită de durere, căzu pe pământul gol și leșină.</p>
<p>Când 'și veni în simțiri, se uită lung împrejurul ei; dar nu văzu de cât figura respectabilă a bunului moș Toma, care ca și ea era trist de soarta copilului orfan și, nevăzând aci pe Grozea al ei, începu să plângă, și plânse așa de cu foc, în cât ochii lui moș Toma cari nu lăcrămaseră poate de mult, nu se putură ține a nu scoate lacrămi cu atâta mai arzătoare cu cât veniau din niște ochi cari văzuseră lumina zilel 60 de ani și cu cât el cunoștea mai bine inima omului și toate vijeliile ce pot izbi o inimă simțitoare. Din acel minut, Maria se îmbolnăvi de friguri și zăcu șase săptămâni, cu toate îngrijirile bătrânului care nu o părăsea mai de loc.</p>

<p>Șapte ani de închisore</p>
<p>Zilele trecură una după alta fără ca să se știe ceva despre sorta nefericiților arestați. În sat, numai două ființe trăiau în adevăr. Era arendașul care se îngrășea gândindu-se că 'și-a ajuns scopul, îmbogățindu-se din averea oamenilor nevinovați și Maria care plângea de dimineața până seara, luptându-se cu frigurile cari o topiau și care nu se gândea de cât la mult iubitul ei Grozea. Moș Toma era bătrân, slăbănog și sărac: el nu mai avea nici puterea brațelor, nici nu mai era nutrit de speranțe, căci bâtrânețele nu 'i lăsau de cât grija de a îngriji de Maria, fiica lui adoptivă și de trupul său fără putere. Cât pentru cei alți săteni, ei nu erau dintre fruntași; erau cu toții datori vânduți arendașului, sărăciți peste ori ce măsură și reduși la o desăvârșită lipsă de curaj. Căci așa e omul sărăcit prin neomenia altora și care nu găsește nici o minte care să cugete la soarta lui, nici un braț care să se ridice răzbunător! Singurii săteni mai curajoși erau duși departe, puși în feare și poate chinuiți prin aresturi; iar Grozea care avea în acest sat legături de inimă, el in care Dumnezeu pusese o mare cătățime de noblețe românească, el era poate și mai chinuit de cât cei alți, pentru că el fusese îndemnătorul lor și el era menit să fie intr'o zi acela care să poarte paloșul răzbunărei, pentru ca prin foc și sânge să plătească cu dobândă acelora cari lipsiți de suflet și de Dumnezeu 'și băteau joc de adevăratul român, de țăranul muncitor în vremi de pace și voinic în vremi de primejdie pentru țară.</p>
<p>Maria se însănătoși după multe suferințe. Chipul ei, însă, era vestejit de durere. Nu mai zâmbia ca altă dată nici la privirea aurorei care sărută mai întâi limpedea ei frunte, nici la cele din urmă luciri ale soarelui, care 'și lua adio mai întâi de la ea, favorita florilor și resfățata darurilor naturei. De câte ori cele dintâi raze ale soarelui veniau să tremure pe obrajii Mariei, ea se întrista, căci se gândea, că în acele minute Grozea al ei geme poate în strănsoarea lanțurilor, zăcând pe un strat udat cu toate lacrimile vărsate o noapte întregă, o noapte cât un veac, o noapte neagră ca păcatul, o noapte de vegheri și de plănsete de acelea cari vin din adâncimea inimei. De câte-ori seara, cele dintâi luciri măngăitoare ale lunei cătau să se joace prin părul ei și să se scalde în marea de foc a ochilor ei, de atâtea ori ea, tăcută și tristă, se gândea că Grozea al ei poate că nu mai are putere a suferi nemeritatele pedepse de cari era acoperit și poate că în acele minute el căuta să 'și scurteze zilele, ne mai putând suferi. Această din urmă gândire, însă, o făcea să se cutremure de spaimă, dar, se liniștea numai de cât, aducându 'și aminte că el o iubea, și că ar fi gata să îndure orice, numai să mai vadă pe Maria lui.</p>
<p>Judecata sătenilor fu scurtă și ei fură cu toții osândiți la 7 ani de închisoare.</p>
<p>În acest timp, arendașul Megalicheades, avu de la nevasta lui doi copil din cari însă, nici unul n'apucă vârsta de doi ani și muriră. Ei nu erau vinovați de nimic; dar, se vede că Dumnezeu a voit să pedepsească pe părinți în chipul acesta, răpindu-le dorința momentului și mângâierea viitorului. El se îmbogățise mult, sărăcind așa de tare satul în cât nu se mai găsea acolo alte vite de cât ale arendașului, iar locuitorii erau toți aduși la sapă de lemn, fără vite, fără pământ, fără nici un fel de speranță în a doua zi. Ei munciau toată vara la pământ boeresc și nu s'alegeau cu mai nimic, de oare-ce abia puteau plăti datoriile făcute iarna cu învoeli îngreuietoare și sălbatece.</p>
<p>Cât pentru Maria, se făcuse mare; avea 18 ani și nu se găsea în tot județul întreg așa fată frumoasă ca ea. Deși însă, era în vârsta plăcerilor și a visurilor dulci ale tinereței, ea nu se gândea nici la găteala ei de sărbătoare, nici la hora ce se învârtea dumineca voioasă, ca totdauna la români, nici la frumusețea ei care ar fi putut pune pe pânduri pe cel mai sfânt călugăr, cu crucea în sân și cu dracu la spinare, cum sunt mai toți călugării din ziua de astăzi. Ea nu se gândea de cât la Grozea al ei și nu se ruga la Dumnezeu de cât să vină mai curând vremea când să se întoarcă iubitul ei întristat.</p>
<p>Trecură șapte ani ca șapte zile și Grozea era să fie liber, era să se întoarcă la Maria, când într'una din seri se respăndi vorba în sat că cucoana Aspidica, soția lui Megalicheades, a înebunit. În adevăr, toată noaptea acea, nenorocita arendășoaică urlă ca o hiară turbată, rupăndu-și părul și alergând pe ulițele satului urmată de lătratul câinilor speriați și de compătimirea țăranilor cari, ca tot-d'una sunt miloși, buni și drepți. Ei 'și făceau cruce, rugându-se în toate respăntiile pentru însănătoșirea ei, și femeile plângeau de milă, văzând în ast-fel de stare pe o femeie, măcar că Aspidica fusese pentru cele alte femei ceaa ce este o tigresă pentru un staul de miei blânzi și nevinovați, măcar că ea fusese o femeie fără suflet, o aspidă.</p>
<p>Toată lumea plângea de mila bietei femei căzută în nebunie; numai soțul ei, Megalicheades nu simțea nimic. El se bucura în sufletul său cel negru de nenorocirea soției sale și nu zicea nimic, n'arăta nici un semn de durere, de disperare. El era mai rău ca un dobitoc din fundul pădurilor și mai nesimțitor ca o piatră. El poate că doria nenorocirea soției sale, de oarece, de câtă-va vreme 'și pusese ochii lui de tâlhar pe cea mai frumoasă fată din sat; 'și pusese vulturul răpitor ochii pe puișorul abia înaripat, bun și încrezător ca însăși nevinovăția; 'și pusese ochii pe Maria, fiica adoptivă a lui moș Toma, și iubita inimei lui Grozea care tocmai avea să se întoarcă a casă după ani de suferințe, după ani de despărțire.</p>
<p>Nebunia cucoanei Aspidica fuse așa de grozavă că, după două săptămâni de suferințe, ea se sfârși. Satul întreg plânse pe această femeie atât de rea și toate fetele se grăbiră s'aducă fie care câte două trei flori pentru a împodobi corpul rece al aceleia care mai 'nainte le disprețuia și bătea fără milă. Ea fu îmormântată la biserica din sat, plânsă de toată lumea: căci, românul e tot-d'auna bun la inimă și iartă rău făcătorilor lui, ba chiar 'i plânge cănd 'i vede căzuți ln nenorocire.</p>

<p>Întoarcerea</p>
<p>Megalicheades, întrebuințase deja toate mijloacele putincioase pentru ca să atragă asupra lui privirile Mariei, pentru ca să facă a fi plăcut tinerei fete. El 'i trimitea vorbe peste vorbe și tot felul de lucruri, în scopul de a se face darnic și iubitor către ea. Maria însă răspundea la toți trămișii boerulul că să 'i spună să 'și mute gândul de la ea, iar darurile lui nu le primea și zicea: „să le trimită la cucoanele de la oraș: aco'o e lumea alt-fel și fetele se gândesc mai mult la daruri și la bani de cât la cinstea lor".</p>
<p>Văzând lichiaua că nu izbutește, 'și făcu planul să înșele pe Maria cu ori ce chip. Pentru acest scop, el 'și puse in gând mai întâi să o facă a uita pe Grozea. Dar, cum să 'l uite ea, care suferise pentru el 7 ani; ea care 'l iubea ca lumina ochilor; ea care nu trăia de cât numai pentru ca să 'l vadă întors a casă și să fie fericită cu el?</p>
<p>Arendașul scoase într'una din zile vorba că Grozea a murit în închisoare și trimise la Maria să 'i ducă această veste, să 'i arate că el 'i voește binele și să 'i propună a o lua la curte unde să 'i găsească un bărbat potrivit cu ea și să 'i facă zestre; toate acestea zicea că le face numai de mila ei. Maria, însă, nu crezu nimic: dar, plânse cu amărăciune numai gândindu-se că vestea morții lui Grozea, dacă nu atunci, dar o dată, s'ar putea adeveri; că, arendașul ar putea chiar să facă ori-ce pentru ca Grozea să moară.</p>
<p>Într'o dimineață, Maria sta pe prispa casei și uitându-se mereu în drumul cel mare suspina și vărsa lacrimi. Ea uitase să ducă vaca la iarbă, uitase totul, pentru că dorul o impresurase din toate părțile și nu se mai gândia de cât la iubitul ei depărtat.</p>
<p>Moș Toma de câte-va zile era cam fără chef. El nu mâncase de două zile și abia se mișca din loc. Bătrânețile 'l ajunseseră și moartea era în apropiere.</p>
<p>Este ceva tainic în natura omului. El de multe ori are presimțiri; și românul, mai mult de cât ori care altul, presimte nenorocirea, căci firea lui este obișnuită cu necazurile și se vede că se naște în el o putere ne văzută care ia forma de viață ascunsă și știutoare, sau că Dumnezeu, îndurător de nevoile lui, are grija de a 'l înștiința mai dinainte despre cea ce are să i se întâmple.</p>
<p>Moș Toma, începuse a simți că nu mai are mult de trăit.</p>
<p>El veni lângă Maria, se așeză pe prispă și luându-i mânele ei calde în mânile lui reci, 'i zise numai atât: „Mariuțo, eu sunt bătrân și pot să mor. Dacă Dumnezeu mă va chiăma lângă el, tu vei rămâne singură, fără sprijin, fără povățuitor. Fii insă cu minte și caută a te mărita, căci d'acuma ești mare și te poți povățui singură. Dacă Grozea se va întoarce curând, tu vei ști ce este de făcut, căci voi vă iubiți unul cu altul, și dacă veți ține amândoi în dreptate, Dumnezeu va fi cu voi. Iar dacă se va adeveri că el a murit, tu dute la Popa, ori la curtea boerescă și găsește-ți un bărbat tânăr, după placul tău, muncitor și om drept. Știu că boerul e om fără inimă; dar tu făgăduește-i că vel sluji la curte fără plată, câtă-va vreme, numai să aibă grija ta și să nu te lase pe drumuri. Eu voi muri și te voi lăsa în voia lui Dumnezeu care nu te va uita nici o dată. Aidem acum, ajută-mi să mergem la curte ca să mă rog și eu de boer pentru tine“.</p>
<p>Maria ajută pe bătrân și trecând pe la casa lui Popa Gheorghe, se duseră la arendaș. Acolo, moș Toma 'și făcu diata, lăsând Mariei casa și văcuța și o bine cuvântă.</p>
<p>Arendașul făgădui că va îngriji de Maria, când va rămâne singură și ceru ca el să fie pus epitrop al averei Mariei până se va mărita, mai făgădui că el o va lua la curte și o va mărita cum se cade. Toți se învoiră a pune pe arendaș ca epitrop, ne știind nici unul gândul cel negru al grecului care râvnea la Maria, precum lupul râvnește la oița blândă ce paște liniștită iarba din staul și pe care o așteaptă numai să treacă părleazul pentru ca să o sfâșie.</p>
<p>Grecul nu mai putea de bucurie; popa bine cuvânta pe copilă; moș Toma sufla greu, iar Maria se găndia tristă la ziua când va rămâne singură și tremura de spaimă ca nu cum va pân'atunci Grozea să nu se întoarcă.</p>
<p>Ei plecară a casă, unde moș Toma, ne mai putând sta pe picioare se urcă în pat și începu să geamă greu, să geamă de suferințe. Maria sta lângă el, cu ochii muiați în lacrămi și gândindu-se cu disperare că moșul o să moară iar Grozea nu mai vine. Ea nu crezuse vestea despre moartea iubitului ei; dar întârzierea lui o făcea să tremure și să sufere.</p>
<p>Toată ziua aceia și toată, noaptea, Maria nu se ridică de lângă căpătâiul lui moș Toma...</p>
<p>În dimineața zilei următoare, când cele dintâi luciri ale soarelui, intrau pe fereastra casei, moș Toma 'și petrecea cele din urmă minute ale vieței... El muri ușor ca un copil și soarele blând al dimineței lumină peste una din cele mai dureroase priveliști, peste figura galbenă și stinsă a bătrânului mort și peste chipul de înger al Mariei, care stând în genuchie lângă corpul ne însuflețit al moșului, nu mai putea nici a plânge, nici a chiema în ajutor pe vecini, ci numai a suspina, cu ochii țintiți în ochii cei fără viață ai protectorului său și cu gândul dus la Grozea, la iubitul ei care nu mai venia!</p>
<p>Ea era în această stare de mai bine de un ceas; când de o dată, ușa se deschise cu zgomot și Maria, întorcându-se repede, dete un țipet al cărui simțimânt nu se poate descrie.</p>
<p>Era Grozea care ca fulgerul intrase în casă la Maria și care ca trăsnit rămăsese în loc, înaintea acelei priveliște infiorătoare.</p>
<p>„Grozea! iubitul meu frate, scumpul meu drăguț..." atâta putu zice Maria și se aruncă de gâtul lui, plângând și arătând către cadavru bătrânului.</p>
<p>Grozea strânse în brațele lui pe Maria și mângâind'o, merse împreună cu ea de îngenuchiă lângă mort și luând mâna cea dreaptă a fetei, o strânse în dreapta sa și întinzând amândouă mânile peste corpul bătrânului, zise: „Scumpa mea Mario; de acum înainte, amândoi suntem cu desăvărșire singuri pe lume; amândoi suntem de tot orfani. Noi ne am înțeles încă din copilărie, și trebue să ne înțelegem până la moarte. Tu n'ai nici o avere: eu n'am nimic. Avem însă amândoi o inimă și un suflet; avem amândoi aceași soartă. Să ne unim in fața lui Dumnezeu, înaintea cadavrului moșului nostru și să trăim, de acum înainte, unul pentru altul și să ne iubim. Eu nu pot trăi în sat, unde n'am nici rude, nici avere, nici protector. Menirea mea este scrisă de mult ca eu să nu mai trăesc de cât în adâncul pădurilor și să nu ies în lume de cât numai atuncea când va fi nevoie pentru a ajuta pe un nenorocit, ori a pedepsi pe un ticălos de dușman. Vino cu mine, scumpă Mario și 'ți jur că viața noastră va fi mai dulce departe de lume de cât aici, că vei fi fericită. Jură pe corpul înghețat al moșului că mă vei iubi cu toată puterea inimei tale și eu 'ți jur asemenea că te voi face să uiți toate nenorocirile trecutului, că vel fi fericită".</p>
<p>Maria plângea.</p>
<p>Fie care picătură din lacrimile ei cădea pe sânul lui Grozea și 'i ardea inima. Tăcerea ei 'l înfiora și cele două trei minute în care ea nu zise nimic, erau pentru dânsul veacuri întregi de durere.</p>
<p>În fine, ea se uită lung în ochii lui Grozea, și nu putu zice de cât: „Jur! Fie-ți milă de mine și du-mă unde voești. Maică! Maică!...</p>
<p>Grozea o strânse cu dragoste la piept și jurându-i iubire vecinică, 'i uscă lacrimile cu sărutările lui de foc, și lăsând-o lângă cadavru, alergă la Popa.</p>
<p>Chiar în aceași zi, moș Toma fuse îngropat; iar Grozea și Maria apucară pe drumul ce ducea afară din sat și se îndreptară către pădurea vecină unde așteptau 11 tovarăși de ai lui Grozea, singurii cari mai rămăseseră in viață din 30 condamnați, și care nu mai voiau a se întorce în satul lor până când inimile nu le vor fi răcorite prin răzbunare.</p>
<p>Din acel minut, Grozea era un bandit înfiorător, era un viteaz răzbunător al semenilor săi, era un bun român al acelor vremuri grele și dureroase.</p>

<p>Nunta de flăcări și jurământul soților</p>
<p>În partea cea mai întunecoasă a pădurei, ședeau cei 11 tovarăși, toți gânditori și cufundați în nerăbdare și tăcere. Ei juraseră lui Grozea că 'l vor ajuta în orice întreprindere și că nu'l vor părăsi până cănd el nu se va despărți cu totul de ei, adică până cănd nu 'șl va fi ajuns scopul; iar Grozea, făgăduise, din parte-i, că va îngriji ca femeile și copiii lor să aibă cu ce să se hrănească în lipsa bărbaților d'acasă, dacă vor fi nevoiți a se depărta pentru mai multă vreme din prejurul satului. Numai Alexe, din toți, n'avea nici soție, nici copil. Dumnezeu nu se îndurase a'i lăsa în viață soția care murise în al treilea an după osândirea bărbatului ei, iar copii nu avusese deloc. Din toți, dar, el era mai vesel și mai hotărât și într'însul Grozea avea mai multă încredere, fiind și mai deștept de cât cei alți și mai voinic de cât ei.</p>
<p>Toți erau tăcuți și gânditori. Numai, din când în când. Alexe 'și arunca ochii prin frunzișul cel des ce 'i incorjura și privea lung. La fie care  ce se auzea, prin prejur, el 'și ridica capul și inima 'i sălta. Într'însul se născuse și creștea cu putere focul răzbunărei și n'aștepta de cât pe Grozea pentru ca să zboare la casa tiranului de arendaș pe care să 'l sugrume. Cei alți, erau tot așa de inimoși ca Alexe, dar ei, sărmanii, erau munciți de dorul de casă și de copii. Inima lor era împărțită în două și tocmai această luptă care se petrecea în ei, tocmai aceasta îi făcea să fie și mai neîndurători către acela care 'i pusese pe drumuri. El ar fi voit din toată inima să se dea foc lumei întregi, să se treacă pe sub ascuțișul cuțitului toată suflarea omenească, numai nevestele și copiii lor să fie scăpațt de un tigru de arendaș care 'i nenorocise. Erau sălbatici, în gândurile lor și tocmai această sălbătăcie trebuia potolită prin iscusința lui Grozea și prin unele sfaturi ale lui Alexe.</p>
<p>Așadar, deosebirea dintre Alexe și cei alți  se putea, explica prin împrejurarea că Alexe era om cu oare care știință de carte și cu deșteptăciune naturală, pe când cei alți erau din potrivă. Alexe, judeca lucrurile mai bine de cât ei și câte o dată el ar fi voit să ajute pe toată lumea, numai pentru că iubea omenirea și ura pe asupritori; pe când cei alți nu vedeau înaintea lor de cât nenorocirea familiilor lor, neputând înțelege nici învățaturile moralei creștine, nici adevăratul lor interes.</p>
<p>Dar, așa e omul fără știință de carte: el e bun la inimă, dar se lasă lesne în voia tuturor patimilor și este chiar crud când 'i se pare lui că prin cruzime 'și poate săra inima; el nu vede mai departe; și, de acea, face greșeli mai mari.</p>
<p>Într'un cuvnt, Grozea și Alexe erau tocmai cea ce trebuia să fie între cei alți; pentru că, pe de o parte, Grozea le formase dorul de răzbunare și 'i încuraja la aceasta, pe când Alexe era menit să 'i potolească prin sfaturile sale când ei s'ar da la cine știe ce fapte ne iartate și ne socotite.</p>
<p>Era către apusul soarelul când un zgomot de pași se auzi în partea stângă a pădurei, despre sat.</p>
<p>Toți săriră drept în picioare și Alexe începu a 'și freca mânile și a zâmbi. Nu trecu mult și de o dată apăru înaintea lor Grozea palid și având pe buze un surîs de mulțumire, ținând cu dreapta lui de talie pe frumoasa Maria pe care o adusese mai mult în brațe de cât prin puterea picioarelor ei și care plângea, lăsând să cadă din negrii ei ochi niște lacrimi arzătoare cari 'i muiau codițele ca unda și care se resfirau pe peptul ei rotund. .</p>
<p>Ea văzându-se în fața unui numr așa mare de oameni, 'și întoarse ochii către Grozea ca și cum l'ar fi întrebat unde o adusese și cine sunt acești oameni cari stau drepți și nu ziceau nici o vorbă. Grozea 'i înțelese gândul și fără a perde vreme, vorbi ast-fel:</p>
<p>„Frații mei, de astăzi înainte sunt al vostru, precum voi trebuie să fiți ai mei. Inimile noastre s'au înfrățit în strânsoarea lanțurilor și în asprimea suferințelor. Cugetele noastre s'au înțeles și același foc ne arde pe toți. Eu voi fi căpitanul vostru, iar voi veți fi soldații și tovarășii mei de luptă. Voi aveți a casă femei și copii, aveți bordeiul vostru, aveți rude și cunoscuți: dar nimic nu trebuie să vă miște inimile mai mult de cât dreptatea pe care alții o batjocoresc și pe care noi trebuie să o apărăm. Nu uitați că Dumnezeu când voește să ridice un neam scoală din mijlocul lui câțiva oameni cari înfruntă tot, uită tot și nu se gândesc de cât la bine și dreptate. Țara noastră, frații mei, suferă de multă vreme neajunsuri ne mai auzite și rabdă pe pământul ei o mulțime de găzi cari fără milă sug sângele și viața poporului pentru a'l prosti și a'l vinde apoi la streini, precum se vând oile și meii. Noi am ajuns, în țara noastră să fim de rîs și să fim ne socotiți de streinii pe care 'i priimim, 'i hrănim și 'i îmbogățim. Grecul și ovreiul au pus piciorul pe grumazul nostru și caută să ne iea sufletul. Vedeți că de multă vreme, țăranul nu mai poate plăti birurile cele aspre și încărcate: el e bătut de streinul venetic și lacom care a pus mâna pe țară și necinstește pe român în casa lui. Vedeți că stăpânirea e unită cu dușmanii noștri, pentru că streinii au ajuns a fi cârmuitorii poporului. Nu uitați că însuși Dumnezeu ne zice să ne ajutăm singuri dacă voim să fim bine, căci Dumnezeu n'ajută nici o dată pe omul leneș, pe omul care nu 'și cunoaște interesele. Nu uitați, că lumea întreagă ne va lăuda dacă vom ști să ne apărăm și să luptăm în potriva vrăjmașului; iar urmașii noștri ne vor binecuvânta când vor vedea că le am lăsat o țară scăpată de rele și liniștită. Strămoșii noștri s'au luptat sute de ani în potriva dușmanilor din afară, au murit mulți pentru ca să scape pământul nostru de robie și noi astăzi ne închinăm cănd auzim numele marilor voinici naționali. Astăzi, frații mei, streinii, văzând că prin oaste din afară nu ne pot supune, s'au pus să ne ucidă în casa noastră prin stricarea năravurilor și prin sărăcie. Ei bine, ar fi rușine pentru noi dacă după ce am scăpat de robia păgânului armat, ne am lăsa să fim robiți, prostiți și sărăciți de păgânul ne armat, dar cu limba veninoasă și cu unghiile ascuțite care a intrat pe furiș în casa noastră, 'și a înfipt ghiarele lui spurcate în carnea noastră și ne a otrăvit cu suflarea lui necurată. Fiți cu inimă copii; și, lăsând în voia Domnului familiile voastre, pentru câtă-va vreme, adunați-vă împrejurul meu, ascultați povețele mele și ale lui Alexe, pe care 'l numesc ajutorul meu, și să luptăm cu toții pentru a face și noi ceva pentru țară, pentru ca să ducem pretutindeni moartea tiranilor și libertatea românului. Chiar în noaptea aceasta, fraților, trebuie să ne croim planul de luptă. Voesc însă, ca mai întâi să vă dau eu un exemplu de bine-facere și de umanitate. Voesc ca tânăra fată pe care o vedeți plângând aci lângă mine să fie din minutul acesta zîna noastră, zîna haiducilor naționali. Ea va fi soția mea și tovarășa noastră. Ea ne va însoți pretutindeni cu inima ei cea bună, cu zîmbetul ei cel dulce, cu glasul ei mângâietor și cu îngrijirea ei îngerească. De câte ori norocul nu va fi pentru noi, ea va ști să ne încurajeze și să ne pornească la fapte mari; iar când noaptea ne vom aduna la un loc, obosiți și flămânzi, vom găsi in tot-d'auna ce-va de mâncare, un focșor care să ne încălzească și un pat de frunze care să ne odihnească; și când a doua zi va trebui să plecăm din nou în urmărirea planului nostru, ea ne va petrece cu urările ei de bună izbândire. Inima ei va fi tot-d'auna cu noi și ne va îndemna la fapte bune. Am zis că ea va fi soția mea și trebuie ca chiar în noaptea aceasta Dumnezeu să vadă unirea noastră. Ne vom uni aci, în mijlocul pădurei, sub cerul mare și frumos ș voi veți recunoaște în ea pe soția mult iubită a tovarășului și căpitanului vostru. Ea merită iubirea mea și încrederea voastră, pentru că și ea a suferit și suferă mult. Ea mă iubește pentru că e orfană ca și mine, e nenorocită ca noi toți; și dacă n'ași fi luat-o cu mine, ași fi făcut un rău, căci ar fi fost prada lăcomiei grecului Megalicheades, care și a pus ochii pe ea și a jurat perzarea ei. Grecul 'și a pus în gând să veștejească bobocul cel mai frumos din toate florile satului, să arunce în corupțiune inima cea mai curată și sufletul cel mai blând, să necinstească o fată de român. Să o apărăm frații mei, împotriva celui spurcat și să ne facem datoria!..."</p>
<p>— Să trăiți! — strigară de o dată 11 glasuri. — Dumnezeu să vă ajute pe voi și pe noi. Să mergem căpitane; du-ne unde voești!...</p>
<p>— Nu vă grăbiți, — zise Alexe, — trebuie să ne facem planul ca să nu greșim. Dar mai întâi, trebuie să facem voia căpitanului, trebuie să se săvârșească cununia, o cununie haiducească. S'aprindem crăci de arbori, și la lumina focului, să jurăm supunere căpitanului și soției lui.</p>
<p>Toți se învoiră și Grozea strânse mâna lui Alexe, mulțămindu'i pentru simțirile lui.</p>
<p>Numai de cât cei 11 tovarăși se împrăștiară prin pădure și începură să adune crăci și verzi și uscate.</p>
<p>Pe când toți erau ocupați cu pregătirile nunții, Grozea, ținând de talie pe frumoasa fată, 'și fixase ochii în ochii ei și, fără a zice vre un cuvânt, căuta să ghicească după lucirea ochilor și netezimea obrazului Mariei ceia ce se petrecea în sufletul ei. El o privia ne încetat iar ea plângea și întrerupându'și pentru un minut suspinele, 'și ridică ochii muiați în lacrămi către el și, unindu'și mâinele în semn de rugăciune, 'i zise cu tonul cel mai dulce al femeei zdrobită de suferință și pătrunsă de iubire.</p>
<p>— Grozea! Iubitul meu!... Mă încred în tine, precum tu trebuie să te încrezi în mine. Viața mea trecută a fost turburată de multe valuri aspre, de multe zile de amărăciune, pe cari numai tu le ai știut îndulci prin bunătatea inimei și prin iubirea ta. Viața mea, de acum înainte, va fi nu mai puțin turburată pentru că va trebui să trăiesc ascunsă prin păduri și fugărită de mânia lumei. Este însă o deosebire între aceste două feluri de viață și această deosebire e că de aci înainte voi fi în tot-d'auna lângă tine și tu mă vei apăra cu toată puterea ce 'ți dă iubirea ta și cu ajutorul tovarășilor tăi. Te iubesc, Grozea, precum nenorocitul iubește pe sprijinitorul său, precum puișorul fără aripi iubește pe mama sa care 'l îngrijește, apară și învață a zbura; precum femeia credincioasă iubește pe soțul său bun și iubitor. Nu mă părăsi, mai ales acuma când mă încred în tine cu totul. Fie-ți milă de mine..."</p>
<p>Maria începu din noii a plânge; iar Grozea luându'i capul între mâini, puse pe buzele ei o sărutare dulce, o sărutare așa de arzătoare în cât se părea că inimile lor s'aprind în focul cel mai curat și ard pentru a nu mai rămâne din amândoi de cât una singură care să bată de aceleași gândiri, de aceleași speranțe, de aceiași fericire. El 'i zise:</p>
<p>— Iubește-mă Mario precum te am iubit și te iubesc eu. Încrede-te în mine. Fii îngerul meu păzitor; fii zâna mea bine-voitoare, fii amanta inimei mele; fii soția mea. Vom trăi ne despărțiți; iar dacă sfânta cauză care m'aduce să locuiesc pădurile mă va sili să mă depărtez câte o dată de tine, nu te teme, căci gândul meu va fi tot-d'auna la tine și inima mea va fi tot-d'auna topită în inima ta. Depărtându-mă uneori de lângă sânul tău, va fi numai pentru ca fericirea noastră să fie mai sigură și mai apropiată; iar în lipsa mea voi îngriji tot-d'auna să las pentru paza ta pe unul dintre cei mai credincioși din banda mea.</p>
<p>O a doua sărutare de foc fu ca un sigiliu sfânt pentru cuvintele schimbate între cei doi fericiți.</p>
<p>Povarășii se întoarseră cu cele trebuincioase pentru nunta haiducească și merseră cu toții puțin mai departe într'un luminiș de vr'o două-zeci picioare lung și tot cam atâtea în lat. Acolo, se așezară în cerc și aprinzând cu cremene crăcile pe cari le țineau în mâini ridicate în sus, așteptară ast-fel câte-va minute, în care timp Grozea și Maria, îngenuchiară în mijlocul cercului luminos ținându-se de mână.</p>
<p>Grozea luă cuvântul și vorbi ast-fel:</p>
<p>— Frații mei! silit a fugi din lume, din cauza răutăței oamenilor, nu pot săvârși cununia mea, după formele întrebuințate în țară. Pentru că însă unirea mea cu Maria trebuia să se facă, am ales mijlocul acesta sigur fiind că dacă în ochii lumei noi nu suntem cununați bine, însă în ochii lui Dumnezeu suntem uniți. Cununia lumească este unirea a două inimi și a două corpuri pentru ajutorarea lor și chiar pentru îmulțirea omenirei. Cununia religioasă are însă scopul ca împreună două făpturi să laude și să mulțumească cerului care le-a ajutat să se unească în iubire, dreptate și facere de bine. Fie dar ca Dumnezeu care ne vede și ne aude să primească făgăduelile noastre și să ne bine-cuvinteze. Fie ca lumina flăcărilor ce ne înconjoară să însemneze curățenia gândurilor noastre, iar fumul ce se ridică spre cer, să ducă Creatorului prinosul simțirilor noastre și jurământul ce facem de a fi uniți până la moarte în frica lui Dumnezeu, iubirea de oameni și lupta pentru binele patriei... Jurăm pe sufletul nostru că ne vom iubi și ajuta în toată viața, că în toate faptele noastre nu va fi de cât bine. Iar, dacă rău vom face câte o dată, va fi în scopul de a ieși apoi binele și dreptatea... Jur...!</p>
<p>— „Jur! asememea, —" zise Maria.</p>
<p>„Jurăm!" ziseră de o dată cei 11 tovarăși, iar sunetul acestor voci străbătu tăcerea nopței și se îndreptă către cer.</p>
<p>Grozea și Maria se ridicară. Flăcările se stinseră și toți se apropiară de cei doi soți fericiți cari stau în picioare ne mișcați. Maria 'și rezimase capul de umărul lui Grozea și nu mai plângea.</p>
<p>Grozea 'și aruncă o privire repede peste tovarășii lui și zise:</p>
<p>— „Acum trebuie să plecăm din acest loc. Flăcările noastre au vestit negreșit satului ființa de oameni în pădure. Arendașul trebuie să fie îngrijat și temător. El știe de sigur că eu am intrat în sat și am dispărut împreună cu Maria. Mai știe că voi nu v'ați întors de loc la casele voastre și poate să bănuiască acea ce noi voim a face..."</p>
<p>— Atât mai bine, zise unul din tovarăși; 'l vom ucide chiar în noaptea aceasta.</p>
<p>— Nu vă grăbiți, căci nu vom face nimic,— zise Alexe.</p>
<p>— „Ascultați de mine și de Alexe, — zise Grozea. — Graba strică treaba și nu se cuvine să fim fără minte. Gândiți-vă că dacă pentru nimic am stat șapte ani închiși, apoi acuma, de vom fi prinși vom ședea poate arestați toată viața și atunci s'au dus planurile noastre, s'a dus una din nădejdile viitorului. Să plecăm d'aci pe tăcute și cât mai în grabă. Să trecem pe poteca de la spatele pădurei și să intrăm în pădurea vecină. De acolo să ne coborâm în marginea gârlei și cam pe sub mal să ne strecurăm de vale cu fereală până vom ajunge în dreptul satului Vedecii unde vom intra în pădure și vom sta până la ziuă. Acolo ne vom înțelege mal bine asupra mijloacelor prin cari să ne putem ajunge scopul. Să mergem căci ori ce întârziere ne poate perde".</p>
<p>Nici o împotrivire nu se ivi și cei 12 bandiți împreună cu Maria urmară drumul arătat de Căpitan și ajunseră în pădurea Vedescii.</p>

<p>Sfatul Haiducilor</p>
<p>Pe când bandiții se strecurau în tăcere pe sub râpele gârlei, la curtea lui Megalicheades era o mare neliniște. Argații văzuseră lumina de foc ce se ridica din mijlocul pădurei șii dedeau cu idea că s'ar fi aprins pădurea. Însă arendașul care era muncit de groază încă de când aflase că 11 săteni condemnați nu s'au întors de loc p'acasă și de când știa că Grozea a fugit cu Maria, el nu se temea nici de cum de aprinderea pădurei, cea ce ar fi voit din toată inima, numai să nu fie alt-ceva, dar se temea groaznic că a venit vremea când să, 'și primească resplata fap­telor lui trecute. Din minutul când apăru lumina în pădure, arendașul începu să tremure și nu mai văzu în oamenii săi de cât niște bandiți. I se părea că tâlharii au și înconjurat casa, că 'i au dat foc și că 'l vor ucide. 'I se făceau vedenii și tremura, întocmai ca vinovatul care așteaptă osânda la moarte, când vede că nu e nici un mijloc de scăpare.</p>
<p>În zadar se siliră argații să liniștească pe boer. Megalicheades se repezi la grajd, scoase singur 4 cai din 16 câți avea, 'i înhămă la trăsură și suindu-se în ea strigă vizitiului:</p>
<p>„Ori te jupoi de viu ori mă duci la ispravnic până nu se luminează de ziuă. Caută însă a ocoli drumurile ce duc spre pădure."</p>
<p>Vizitiul dete din cap în semn că a înțeles, rîse în sine de frica boerului și puse caii pe goană.</p>
<p>Megalicheades zbura peste câmpie tremurând și uitându-se speriat în toate părțile ca un nebun, pe când în pădurea Vedescii se punea la cale soarta zilelor lui. Pe când el se ducea la ispravnic pentru a cere puterea armată cu care să prindă pe bandiți, să năbușească încercarea de li­bertate a românilor; pe atuncea pădurea Vedescii se înfiora de bucurie căci cuprindea în sînul ei atâtea inimi patriotice, atâția dezmoșteniți cari ardeau de dorința de a avea în țara lor un colț de pământ unde să poată trăi liberi și departe de tiranii de venetici, greci și jidani. Pe când aren­dașul crăpa de nerăbdare s'ajungă mai curând acolo unde se împărțea dreptatea numai la ja­vrele streine, pe atuncea haiducii rugau pe Dumnezeu să le aducă mai curând timpul cuviincios  putea îndeplini visurile lor și ale în-i român.</p>
<p>. îutunecdsă, Inel luna apusese de -va nori, în fâșii lungi și dese ve-neză-^i. Cu toate acestea, aerul era că era pe la mijlocul lunel lui Maiâ. pădure, bandiții șe^ură jos împreju-a.</p>
<p>ase capul pe genuchil soțului el și e multă ostenelâ ce 'I coprinsese cori aceia. Ea adormi și avu un vis făcu să tresară de mai multe ori. s pe maica sa în mijlocul unei gră-plăcute la vedere și cântând un care o făcu să 'șl aducă aminte de cel sale de pe când mica et Maria ejurulcasel. Au^i numele sââ dându-pe care buna sa mumă o smulsese îl tulpină; și tresări! Vâ^u apoi pe □genuche lângă patul unul bolnav, și spunfindu'l să n'aibă grijă căci ia '] vor pății și 'l vor face sănătos', i^u în fine pe G-ozea legat în lan-:mate din inele albe și negre; vfi^u departe de densul, dar nu'l putea jutor, și că el o ruga și o blestema. , se deșteptă ropede și sări în pus, eriatâ în jurul el căutând cu lăeo-■a. îndată ce '1 vâ^u lângă densa, it, se aruncă de gâtul lui și plânse d- Grozea o măngăiă și \ $ise să se gurăndu-o că a avut un vis reă din del corpului; dar că pe cât va fi</p>
<p>Fie că flăcările ce gândurilor noastre!</p>
<p>ue înconjoară să îusemueze cuiățeuia</p>
<p>lângă el și el lângă ea nimic nu va turbura pacea și fericirea lor.</p>
<p>— Dar, când vei lipsi tu de lângă mine? — întrebă Măria.</p>
<p>Grozea nu răspunse nimic; o privi însă cu dra­goste, puse un sărut pe fruntea ei curată și se mulțumi a'i zice:</p>
<p>— Ori în ce împrejurare, suntem gata cu toții a te apăra. Și ne voind a mai urma o întrevorbire care 'l ar fi întristat, se adresă către tova­rășii săi și le zise:</p>
<p>Acum este timpul să ne gândim ce trebuie să facem. Noaptea e târzie și până la ziuă se cade să ne croim planul. Focul din pădure a deșteptat, de sigur, băgarea de seamă a celor de la curte și se poate ca să fi și pornit cine-va în urmărirea noastră. La ziuă vom părăsi acest loc; dar pân'atunci să ne facem planul întreg de luptă. Să vedem, Alexe, care este părerea ta.</p>
<p>— Eu cred, — zise Alexe, —Că n'ar fi rău să. batem ferul până e cald, chiar dacă arendașul va fi fost înștiințat despre focul din pădure, el totu-și doarme liniștit, de oare-ce se reazimă pe nu­mărul argaților din curte și pe armele de foc pe cari, de alt-fel nici că le ar putea întrebuința, când ar fi vorba la adică. Să mergem acolo; să sfârșim repede cu dânsul și până la ziuă suntem fie-care Ia casele noastre; iar mâine vom spune că de și am scăpat de la închisoare de două zile, dar venind spre casă, ne am întâlnit cu un călător care ne a spus că Megalicheades ne așteaptă pentru a ne bate și închide din nou; că, în sfârșit, în noaptea asta, ne am luat inima în dinți și am venit acasă pe tăcute, lăsându-ne în voia întâmplărei.</p>
<p>— Tu uiți, Alexe, — zise Grozea, — că eu dacă am apucat această cale, n'am făcut-o numai pentru a ucide pe Megalicheades. Negreșit că el trebuie să piară de pe fața pământului; dar în țară sunt mulți ca dânsul și știi că cu o floare nu se face primăvară. Ce ar folosi țăranului român dacă am tăia o ciupercă veninoasă, când a doua zi va crește, în locul ei, o sută? Apoi, ce am fi noi mai mult decât niște omorâtori de rând, dacă am căuta numai să ucidem? Nu numai prin foc și sânge se vindecă rănile unui popor; ci trebuie, alăturea cu moartea, să turnăm peste rănile țării și doctorii înveselitoare și întăritoare. Să ucidem acolo unde va fi nevoie de una ca aceasta, dar în același timp, să nu uităm a mângâia pe cei cari suferă. Aceasta e menirea noastră și așa trebuie să lucrăm.</p>
<p>— Te ascultăm căpitane, — ziseră bandiții; iar Alexe, apropiându-se de Grozea ‘l întrebă:</p>
<p>— Cu ce voești să faci toate acestea? Avem noi bani?</p>
<p>— Ești mai în vârstă decât mine, Alexe; dar ești încă un copil. ‘Mi place inima ta; dar nu'mi place necredința ta. Este vorba de bani? Ei bine, fie-care din noi a câștigat în cei șapte ani de închisoare câte o sumișoară de bani lucrând în temniță câte ce-va pe la alți osândiți mai cu dare de mână. Dar vei zice că atâta nu ne ajunge. Prea bine; și eu sunt de ideea ta; mai ales că de mâine chiar ne va trebui cai buni și iuți de călărie și câte un rând de haine, căci cele de pe noi au început a se rupe. Ascultați dar. Ca să ucidem chiar în noaptea acesta pe ciocoiul nostru, e lesne; dar, atunci mâine vom fi poate prinși și vom trece de niște tâlhari proști, cum ziceam adineauri. Vom fi chiar prinși, căci noi n'avem cai să fugim departe și arendașul trebuie să fi vestit sau să se fi dus el însuși la zapciu și la ispravnic și mâine tot județul va fi împănât de poteră. Mai bine însă ar  fi să lăsăm lucrurile să se liniștească: noi să ne perdem urmele de pe aici și să nu ne întoarcem de cât numai atunci când vom fi siguri de o izbândă mare și pentru sco­purile noastre și chiar pentru viața noastră, care e folositoare multor nenorociți. Dar, pentru că putem face ce-va în noaptea aceasta, primesc o parte din părerea ta, adică să mergem la curte. Acolo însă, noi cari știm cotiturile, să ne strecurăm doi inși la grajd și să luăm toți caii boerești cari sunt, mi se pare 10 sau 12: alți patru dintre noi să intre la argați, să ‘i lege și să le ia hainele; iar cei alți cinci să păzească pe la colțurile casei.</p>
<p>– Dar încă unul din noi ce să facă căpitane? — zise un haiduc.</p>
<p>— Unul va rămâne aici cu Maria care va tre­bui să se odihnească. El va îngriji de ea și o va apără. Ași rămâne eu aici; dar n'ași voi să facem un singur pas fără să fiu și eu între voi, fără să am și eu această mândrie. De aceia, va rămâne aici ajutorul meu, Alexe.</p>
<p>Alexe tresări și se uită repede la Maria care adormise din nou și n'auzea nimic din cele ce se plănuiau acolo.</p>
<p>Grozea băgă de seamă tresărirea lui Alexe; dar mintea 'i era așa de ocupată eu gândirile, în cât nici o bănuială nu intră în sufletul lui.</p>
<p>— Primesc, — zise Alexe; — fie voia ta că­pitane. Dar apoi ce vom face?</p>
<p>— Apoi, — zise Grozea, — ne vom întoarce aici; vom încăleca toți, luând pe Maria lângă mine pe cal și vom zbura ca gândul prin păduri și crânguri până vom trece în județul vecin. Acolo ne vom stabili, dacă vom găsi un loc ferit; iar de nu, vom merge înainte spre Buzău și Ia­lomița unde sunt mulți greci bogați; ziua vom sta ascunși în crângurile cele mai dese, iar noaptea vom ieși la drumurile cele mari sau vom călca pe ciocoii cel bogați. Vom strânge bani cu cari ne vom cumpăra arme bune și ghintuite, cai hai­ducești, vom cumpăra pe slugile ciocoilor pentru a ne vinde pelea stăpânilor, vom cumpăra care și vite românilor săraci, iar pe cei mai disperați 'i vom lua cu noi. După câtă-va vreme, ne vom întoarce aici și când Megalicheades, nici nu se va mai gândi la noi, vom face toate chipurile pentru a intra noaptea în odaia lui și 'i vom zice: Bună vremea grecule! Dacă se va împotrivi, 'i vom lua pelea și vom face din ea coburi la șelele cailor noștri, de va fi bună de așa lucru; iar de nu se va împotrivi, 'l vom ruga să bine-voiască a'și face testamentul și să lase toată averea lut pentru cumpărare de vite și căruțe sătenilor de pe moșia sa; apoi ‘l vom trimite să ne cheme în judecată înaintea tribunalului din cer.</p>
<p>Toți râseră cu haz, de ideia glumeață dar înfiorătoare a căpitanului și bătură din palme de bu­curie.</p>
<p>Numai Alexe căzuse pe gânduri. El era om bun la inimă, dar cam ușor la hotărâri noi. O idee nenorocită 'i venise și se oprise în capul său. Un șarpe 'l mușcase de inimă și lăsase veninul său în sufletul tovarășului și ajutorului Iul Grozea.</p>
<p>Rușinat însuși de tăcerea sa, Alexe 'și scutură pletele ca și cum ar fi voit să alunge din cap ideea care ‘i strângea creerii și făcând o silință asupra lui însuși, se ridică în sus și zise:</p>
<p>— Căpitanul e un om deștept și cum se cade. Să 'l ascultăm orbește și să nu ‘l părăsim. Să mergem!</p>
<p>— Adică să mergem noi, iar tu să rămâi aici, Alexe. Ce lesne uiți tu... Am uitat un lucru, fraților. Voi aveți femei și copii în satul vostru. Știu cât trebuie să suferiți pentru că nu veți ști nimic despre familiile voastre. Vom îngriji, însă în curând să trimitem pe cine-va, chiar pe unul din noi, pe sub ascuns ca să ducă la voi acasă bani pentru hrană. Fiți dar răbdători și curajoși; căci, de va voi Dumnezeu, nu peste mult vă veți putea întoarce la casele voastre, sau vom lua măsuri ca familiile voastre să fie ridicate de acolo și duse în altă parte unde să fie mai în siguranță și unde să puteți trăi nebănuiți și nesupărați de nimeni. În acea zi fericită, de voi mai fi și eu pe lume, voi merge împreună cu voi, ne vom stabili în același sat și vom trăi cu munca noastră, fără să mai avem grijă de vre un arendaș fără suflet ca Megalicheades. Știu că nu vom ajunge noi până când în toată țara vor intra în pământ spurcații de greci lacomi; dar, cel puțin, acolo unde vom trăi noi, nu vom avea să ne temem de o ast-fel de lepră. Încă o dată vă zic să fiți curajoși și cu răbdare. Dumnezeu e mare și nu va lăsa nici o dată pe românul harnic și iubitor de țara sa. Să mergem copii. Tu Alexe, rămâi cu Maria. De se va întâmpla s'auzi vre un zgomot lupă care să înțelegi că nu suntem noi, tu ai două brațe puternice pentru ca să iei cu tine pe Maria, dacă ea nu va putea merge așa de iute, și o vei duce în altă parte a pădurei. Noi la întoarcere, vom fluera de trei ori, iar tu vei răspunde printr'un fluerat de atâtea ori repețit după cum vei fi în partea de miază-noapte, miază- zi, răsărit ori apus...</p>
<p>După aceasta, Grozea se întoarse spre Maria; dar ea dormea încă pe iarba fragedă a Primăverei. El o privi cât-va. Nu îndrăznea să o deștepte; și apoi se temea că deșteptând'o, ea n'o să se lase de el, n'o să voiască a rămâne singură în pădure cu un străin, și ‘l va întârzia. De acea grozea se mulțumi a pune un sărut arzător pe părul ei cel negru și resfirat ușor de adierea nopței și se depărtă însoțit de cel alți 10 tovarăși.</p>
<p>Grozea se afunda în tăcerea nopței și se de­părta; iar Maria dormea încă. El mergea poate să ‘și pună viața în pericol; iar ea poate că se visa legănată pe peptul lui, dezmierdându-l cu dragostea ei îngerească.</p>

<p>Alexe</p>
<p>Sunt unii oameni de o natură foarte curioasă. Găsește cine-va într'ânșii tot ce voește: de la devotamentul cel mai înalt pănă la înjosirea cea mai de rând. Aceștia sunt cum se zice: foc de paie care se stinge curând și lasă cenușa cea mai proastă. Ei sunt conduși în toate faptele lor de cea dintâi idee care le trece prin cap, și pun în practică ideile lor, după capriciul împrejurărilor schimbătoare. Din ei poți face niște eroi, dacă vei avea norocul să le pregătești ast-fel de împrejurări în cât s'aprinzi paele inimei lor; precum poți face din ei cei mai din urmă codaci, dacă vântul unei cât de ușoare ne încrederi suflă peste curagiul lor. Acești oameni, în fine, sunt periculoși, când e vorba de o întreprindere serioasă în care să te servești cu ei și să te sprijinești pe neclintirea caracterului lor. Cauza acestei nesiguranțe despre sine se poate găsi și în împrejurările copilăriei lor. Să ‘și închipuiască cine-va un copil ai căruia părinți sunt niște oameni de nimic: mincinoși, înșelători, cu moravuri stricate; dar cari printr'un fel de aple­care a însușirei lor ddi părinți, dau copilului bune poveți, de și nu-I fac să vadă înainte-le bune fapte. Copilul bagă la cap povețele și se silește a le urma, dar este numai o siluire, căci el vede faptele și ne putând a face și el tot ast-fel se întreabă în sine adesea, dacă oare ar fi rău când ar face și el ca părinții lui. Acest copil crește în ast-fel de încurcătură, până la 10 sau 12 ani, și atuncî rămâne fără părinți. Cade pe mâna rudelor sau streinilor. În noul său adăpost, el nu mai găsește nici căldura cuvintelor părintești, nici încrederea de copil că faptele lui vor fi judecate fără răutate și îndreptate cu bună voință. Acolo, el găsește iarăși sila; căci streinul, ori cât ar fi de uman, nu poate nici o dată înlocui focul ce arde în inima părintească și care încălzește în fie ce minut inima încă ne formată a fiului. Streinul caută să dea orfanului căzut sub îngrijirea sa mai mult hrana corpului, iar cât pentru suflet 'l lasă la voia întâmplărei a se dezvolta după cum mintea ne coaptă a copilului va înțelege: astăzi într'un fel și mâine în altul. Copilul se face mai mare și intră în lume, întinzând brațele către muncă. El muncește astăzi bine, mâine rău, și tot-d'auna 'l găsești ne hotărît astăzi despre cea ce va trebui să facă mâine. Din această cauză, el cade în greșeli și ne putând înțelege urmările faptelor, nu se poate îndrepta, și din zi în zi cade în greșeli mai mari. Dacă se căsătorește, trece la un nou fel de viață și se conduce numai după cele d'întâi impresiuni, de oare'ce morala lui 'i poruncește azi într'un fel și mâine în altul. Dacă, în fine, are nenorocirea să fie izbit de soartă și perde pe femeie sau pe copil, întristarea 'l coprinde peste măsură și atunci vântul patimilor care bate cu tărie inimile slabe, 'l duce la fapte îngrozitoare; și dacă scapă de crimă ori de vicii murdare, este numai pentru că niște împrejurări fericite au venit la timp și l'au strecurat întocmai ca vântul priincios care duce printre stânci ascuțite luntrea pescarulul care 'și-a perdut cârma și care, ne știind ce să facă, ori se aruncă în valuri spre a muri cu o minută mai nainte, ori se lasă în voia întâmplărei.</p>
<p>Numai o mână ageră și o minte sănătoasă, ar putea face dintr'un ast fel de om acea ce va voi, îndreptându-i pașii ne curmat către un scop țintit, negreșit dacă, în același timp, împrejurările ajută și ele această pornire spre bine; și, dacă, din când în când, ne hotărârea mușcă pe acest om, el înclină spre rău mai lesne de cât spre bine, și cade dacă brațul puternic și mintea sănătoasă nu este aci pentru a 'l susține și încuraja. Patimile se lipesc mai lesne de un ast-fel de om și relele deprinderi 'l copleșesc îndată ce puterea sprijinului dispare.</p>
<p>Alexe este tocmai omul descris mai sus. El s'a strecurat prin lume izbindu-se de toate valurile ei, pănă când întâmplarea a făcut să se întâlnească pe o cale bună cu Grozea, de care se lipise cu tot sufletul.</p>
<p>El era dintre fruntașii satului, nu pentru că ar fi muncit în destul pentru a strânge și el ceva dar pentru că 'i rămăsese o moștenire de la moșul său care murise cu câți-va ani mai 'nainte; și dacă n'a perdut averea din cauza ușurinței caracterului său, este numai pentru că 'l ținuse în loc, pân'atunci, teama de rușinea ce va suferi în sat și pentru că arendașul n'avusese timp să 'și arunce ochii asupra acestei prăzi și să 'l sărăciască.</p>
<p>El era din fire deștept și de câte-ori putea să judice drept și cum se cade, nu se dedea în lături de a vorbi cu glas tare și a da povețe folositoare în cari, însă, mai în urmă, nici el nu mai punea temei, de îndată ce încrederea în sine începea să 'l părăsească. Sătenii aveau încredere în el, pentru că de multe ori, sfaturile lui le luminaseră pașii către bine și chiar 'l iubiau. Aceasta ne arată pentru ce sătenii ascultară de Alexe și primiră idea lui Grozea, în ziua acea când Dumnezeu a voit ca să înceapă pentru acea parte a locului pedeapsa șarlatanilor și răsplata nenorociților.</p>

<p>Alexe și Maria</p>
<p>După plecarea lui Grozea și acelor alți tovarăși către sat, Alexe, remănând singur cu Mariă care dormia, începu a se gândi fără a ști el însuși la ce se gândește, atâta era de zăpăcit. Totul era într'ânsul în acele minute ne hotărâte; nu mai un singur lucru era sigur: patima care născuse cu iuțeala fulgerului în peptul său șă care făcea să 'i bată inima cu o putere cu atât mai mare, cu cât mai mult privia pe Maria adormită întocmai ca un înger blând pe un nor auriu. Un altul în locul lui Alexe, s'ar fi mulțumit această privire dulce și ar fi stat cu respect înaintea acelei făpturi desăvârșite, acelei frumuseți divine, acelei curățenii de gânduri și fapte. Poetul ar fi făcut un cap de operă descriind formele și aerul suav al Mariei dormind; pictorul ar fi desenat unul din cele mai frumoase tebeluri, iar preotul ar fi îngenunchiat ca înaintea unui altar!</p>
<p>Ce putea, dar, să facă Alexe înaintea Mariei, de cât să uite că ea era femea căpitanului și tovarășului său, că ea era o ființă curată întocmai ca aerul dimineței: să uite jurământul făcut și să dea drumul patimilor cari pân'atunci fuseseră incatenate în inima lui. El uită totul și nu se mai gândi de cât cum să facă a fi iubit de Maria pe care și el o iubea, de și nu o văzuse de cât numai atunci. Idea că Mariă iubește pe altul pentru care a primit să intre în pădure și să împărtășească viața haiducească, nici nu trecu prin capul său, pentru că el era omul care se aprinde numai de prima idee pe care apoi o părăsește îndată ce o alta 'i intră în cap cu mai multă putere și era omul care rămâne în idea lui și o aplică atâta pe cât este dominat de ea; în tocmai ca frunza ușoară care se învârtește, fără a ști ce face și în cotro merge, în mijlocul vântului care a răpit'o dintr'un loc și care nu părăsește și nu e părăsită de vântul care o duce de cât numai atuncea cănd un vânt mai puternic o smulge din uragan și o ia cu sine pentru ca, la rîndul său, să o lase iarăși în voia curentului celui mai puternic.</p>
<p>Pe când Alexe se gândea cum să facă a fi iubit, Maria se deșteptă. Ea se uită din ce în ce mai îngrijată împrejurul său, dar îngrijirea ei se prefăcu în înfiorare îndată ce văzu că numai un necunoscut se află în apropierea eu, un bandit pe care nu 'l cunoaște ce fel de om poate fi, un serv al căpitanului, iar Grozea lipsea, Grozea cu care venise în pădure și fără care n'ar fi stat un singur minut.</p>
<p>Alexe se apropiă de ea și 'i zise încetișor:</p>
<p>— Nu te speria Mario. Sunt eu aici și te voi apăra în potriva ori cărui pericol. Căpitanul se va întoarce, fii sigură. Dar, chiar dacă, din nenorocire, el nu va mai putea fi al nostru, Dumnezeu e mare și bun; el nu ne va lăsa să perim înainte de a ne ajunge scopul; și dacă, în sfârșit ar fi vorba ca banda nostru să aibă un alt căpitan, eu aș primi cu bucurie sarcina și aș fi ca și Grozea atât pentru bandă cât și... pentru Maria!</p>
<p>La aceste din urmă vorbe, Maria, făcu o mișcare înapoi, în tocmai ca cum ar fi călcat pe un șarpe. Maria ascultase cu plăcere cele d'intâi vorbe și se pregătise să întrebe unde e căpitanul; însă cele din urmă cuvinte o hotărâră a nu mai sta de vorbă cu un om care poate în adins a făcut vânt lui Grozea pentru a rămâne singur cu Maria, sau care poate chiar a ucis pe iubitul ei pentru a 'i lua locul.</p>
<p>Maria fu cuprinsă de toate gândirile cele mai rele, și în frica ei se gândi s'o ia la fugă și să nu se oprească de cât în sat unde să bată la toate ușile până va găsi locuință și hrană; dar se opri îndată, căci se gândea că poate Alexe, în șiretlicul său, minte, că poate Grozea este tot în pădure, că poate înadins a pus pe Alexe ca să încerce inima ei; și rezimându-se de un copac, puse mâinile la ochi și începu a plânge un plâns care ar fi muiat inima cea mai tare și ar fi dezarmat mâna celui mai crud dintre criminali. Numai Alexe stătu rece și nesimțitor. În el patimile se dezlănțuiseră; și, apoi, el nu cunoștea încă vocea lacrimilor, căci nu plânsese nici o dată așa cum plâng cei nenorociți pentru a ști câte cugetări se nasc în creerii celui ce plânge și se scurg cu fiecare picătură a lacrămilor lui. El judeca pe Maria cu prea multă ușurință și se înșela pe el însu-și.</p>
<p>— Să mergem la căpitanul, —zise Alexe, după căte-va minute.</p>
<p>— Unde este el? întrebă Maria cu repeziciune.</p>
<p>— Ne așteaptă. Haide Mario și nu te mai teme de mine. Eu știu că sunt cel mai de aproape al căpitanului și am toată încrederea lui. El se va întoarce despre ziuă și ne va întâlni.</p>
<p>Pentru a doua oară Maria se retrase, căci băgase de seamă minciuna și 'i zise cu dispreț:</p>
<p>— Ori mă minți, ori nu știi ce vorbești.</p>
<p>— Spun adevărul, Mario, încrede-te în mine.</p>
<p>— Ziceai că ne așteaptă căpitanul și că ne va întâlni despre ziuă. Ce va să zică asta?</p>
<p>Alexe prins, nu mai știu ce să zică. El ar fi voit ca Maria să se încreadă în cuvintele lui și să meargă cu dânsul. Apoi, ar fi dus-o spre una din marginile cele mai depărtate ale pădurei și acolo ar fi încercat să dea drumul tuturor patimilor ce fierbeau în sufletul său și să caute a fi iubit de ea. Acum însă, dat singur pe față, se rușină de el însuși, căci un vânt contrariu începuse a bate peste inima sa și reîncepuse a fi om cum se cade. El se gândea acum ce va respunde căpitanului când Maria se va plânge la el; se temea chiar de mânia lui Grozea: și toate aceste gândiri, 'l făcură a lua o nouă hotărâre tot așa de ușor ca și cele alte.</p>
<p>Alexe crezu că nu mai are ce face în fața Mariei și se cutremură la ideia că va fi gonit sau chiar ucis de Grozea; și, apropiându-se de Maria, îi zise cu un ton de rugăciune:</p>
<p>— Iartă-mă, Mario! Am spus o minciună, fără voia mea și 'mi pare rău că te-am supărat. Știu că iubești pe Grozea mai mult de cât ai putea iubi pe un altul și că fără dânsul n'ai putea trăi. De aceia, eu mă duc să caut pe căpitan și să-i spun că 'l aștepți cu ne răbdare, că fără el nu poți trăi. Rămâi puțin singură și vei avea pe prea iubitul tău Grozea.</p>
<p>— Așa îmi place să vorbești, Alexe. Dar, dacă tu te duci, eu voi rămâne singură aici și 'mi va fi frică. Știu că ai mințit, dar nu înțeleg care 'ți a fost scopul. Ași vrea ca Grozea să vină chiar acum; dar simț că n'ași putea râmâne singură în mijlocul pădurei. De aceia, să merg și eu cu tine și împreună să căutăm pe Grozea, care cred că nu este departe de aici. Haide'mi Alexe, și fii om cum se cade.</p>
<p>Alexe, încurcat din nou în ideile sale, el care voia cu ori-ce chip să dispară dinaintea Mariei pentru a fugi chiar de Grozea, nu mai știu din nou ce să zică.</p>
<p>— Ei bine? Să mergem, — repetă Maria.</p>
<p>— Să mergem, Mario; dar unde? '</p>
<p>— Ziceai că vom găsi pe Grozea.</p>
<p>— Mario! trebuie să 'ți spun tot adevărul, Grozea nu este tocmai așa de aproape d'aici, precum 'ți închipuești, și nu se poate întoarce așa de curând. Eu te am mințit pentru că te iubiam. Acum însă, te respectez și nu te mai mint. Am făcut o greșeală de care 'ți cer iertare, numai ție, nu însă și căpitanului, căci el a avut încredere în mine și nu mă va ierta. Rămâi dar aci, Mario; nimeni nu se află în pădure și vei putea aștepta în liniște pe Grozea; iar eu mă duc, căci nu mă pot întâlni cu Grozea pe care am căutat să-l înșel, pentru care n'am fost vrednic și n'am știut să-l ajut. Poate mă voi duce în sat, chiar dacă ași fi din nou arestat și poate ucis de mânia arendașului. Tu vei spune lui Grozea tot ce vei voi, sau nu'i vei spune nimic, tot una 'mi face, de oare-ce în tot-d'auna voi avea pe cuget o pată mare, o mustrare de ori-ce minut, că nu'i am fost un bun și credincios tovarăș. Rămâi sănătoasă Mario!</p>
<p>Zicând acestea, Alexe, se depărtă; iar Maria, speriată că va rămâne singură, se repezi după dânsul și apucându-l de braț 'i zise:</p>
<p>— Rămâi Alexe; fie-ți milă de mine. Nu voi spune nimic lui Grozea.</p>
<p>— Vei face rău Mario; pentru că, dacă voi rămâne, Grozea se va întoarce și eu, ori unde vă voi însoți, voi fi tot-d'auna ne împăcat în cuget. Iar, dacă, din nou se va deștepta în mine iubirea ce am simțit pentru tine, voi cădea iarăși în greșala de a gândi rău căpitanului care atunci va înțelege tot și va fi poate fără milă atât pentru mine cât mai ales pentru tine pe care el te iubește ca lumina ochilor săi, și atunci te va pedepsi pe nedrept! Înțelege, Mario, că n'ași voi o dată cu capul să ți se întâmple vre un rău, căci încă te iubesc, de și nu pot face a fi priimit de inima ta.</p>
<p>Vorbele lui Alexe erau pornite din inimă și avură asupra Mariei efectul pe care 'l au cuvintele blânde și sincere asupra unei femei simțitoare. Ea începu a compătimi de soarta lui Alexe și 'i fuse milă gândindu-se că, pentru o greșală, el ar putea să se piardă, el care era un om bun câte o dată și în care Grozea avusese atâta încredere. Apoi, ce va zice Grozea când va vedea că Alexe 'i a părăsit? El va crede că Maria nu 'i a fost credincioasă și că, pentru a nu fi observată schimbarea ei în fața lui Alexe, acesta 'i a părăsit. Erau negreșit acestea niște raționamente de femeiă care iubește cu toată puterea inimei și care se teme ca nu cum-va o cât de mică bănuială să intre în sufletul iubitului ei. Era o femeiă în toată puterea cuvântului, dar era o femeiă! Ea nu vedea că răul ce se născuse are două forme și că scăpând de una, va da negreșit peste cea-altă formă a lui poate cea mai primejdioasă. În adevăr, dacă Alexe ar fi plecat, Grozea ar fi stat în mirare aflând fuga lui și l'ar fi crezut un simplu trădător; iar cât pentru Maria poate că n'ar fi bănuit-o de loc. Însă, rămânând Alexe, ori de câte-ori iubirea s'ar fi deșteptat într'ânsul, ne încetat cu mai multă putere, bănuiala s'ar fi născut și mărit în capul lui Grozea, căci Maria ar fi crezut folositor a nu 'i spune nimic; și astfel peirea ar fi fost din ce în ce mai sigură și mai apropiată, cu toată nevinovăția Mariei.</p>
<p>— Rămâi, Alexe; — 'i zise ea din nou. Grozea nu va ști nimic; numai de acum înainte să nu mai încerci a turbura fericirea mea și liniștea căpitanului tău.</p>
<p>Alexe sta la îndoială.</p>
<p>Maria 'l rugă încă și el a căruia inimă de ceară se încovoia foarte lesne, rămase, dar cu inima strânsă între temerea de rușine în fața lui Grozea și între iubirea care ardea în inima sa, dar peste care un strat de cenușe se grămădise și care ardea încă închis, pentru a scoate flăcări ori de câte-ori o împrejurare o va scormoni.</p>
<p>Din acest minut, în cartea vieței acestor doi oameni, se scrisese peirea lor, o peire îngrozitoare ca însăși firea căpitanului.</p>

<p>Furtișagul</p>
<p>Pe când în pădurea Vedescii se petreceau cele povestite mai sus, la curtea lui Megalicheades se făcea unul din cele mai îndrăznețe furtișaguri, o tâlhărie precugetată. Bandiții însă se deosibeau de alții de soiul lor, prin aceia că veneau la curtea boierească nu pentru a ucide, ci numai pentru a împrumuta de la arendaș caii săi și câte-va rânduri de haine cu cară să se poată servi în haiducia lor; și fiind-că, dacă ar fi cerut aceste lucruri, ciocoiul nu le ar 'fi dat, ei se hotărâseră a le lua cu sila. Și, apoi, dacă e vorba, cine nu știa că Megalicheades furase averea de care se bucura? Vorba românului: degeaba vine degeaba se duce averea ne muncită.</p>
<p>Trecuse de miezul nopței, când Grozea și tovarășii săi se strecurau pe sub pătulele din fundul curții și aruncau codri de mămăligă câinilor ce simțiseră oameni streini și lătrau. Toată lumea dormia in această curte blestemată în care Grozea intra pentru a treia oară și în care ar fi voit să vadă numai foc și cenușe. Nici un argat nu se deșteptă la lătratul câinilor, și totul era priincios pentru o călcare.</p>
<p>Bandiții se împărțiră precum am arătat mai sus și Grozea împreună cu unul din cei mai voinici se îndreptă către grajduri. Acolo era lacătul pus, dar fu treabă numai de un minut pentru a scoate belciugele și a deschide ușa. În întru stau la rând 12 cai frumoși, pe cari arendașul 'i întrebuința și la trăsură și la călărit pentru el și prietenii pe cari voia să'i plimbe călări pe moșie. Pe o poliță în partea dreaptă erau câte-va șele cu tot rostul lor așa în cât bandiții aveau la îndemână tocmai ceia ce le trebuia și luând șelele începură a le potrivi pe cal. Caii, însă, ne obișnuiți cu atâta grabă și tăcere în întrebuințarea lor, se puseră în neastâmpăr și începură a bate din picioare, ceia ce făcu să se deștepte din somn un păcătos de argat care dormia dus într'un colț și care păzea caii așa de bine în cât nu simțise când s'a spart ușa și pe care numai tropăitul a 12 cai a fost în stare să 'l întoarcă de pe lumea cea-altă în care ducea purceii la apă, cum se zice.</p>
<p>Argatul sări drept în picioare și zăpăcit de somn, se uita speriat împrejurul lui, fără să poată vedea ce se petrece; auzind însă sforăitul și tropăitul cailor, 'și închipui mai întâi că ar fi intrat în grajd vre un lup, și începu a da huideo. Grozea nu se putu ține de rîs și apropiându-se de argat 'i șopti: dobitocule! nu sunt lupi, ci oameni; dar bagă de seamă și fii om de ispravă, căci alt-fel în loc de om cum ești eu te fac piftie...</p>
<p>Gluma era prea serioasă pentru a mai da argatului pofta de vre-o vorbă. El se mulțămi a bleojdi ochii către acela care 'i vorbise și ca un nătâng se uită cum se înșeuau caii, cum se desprindeau de la iesle și cum ieșeau afară unul câte unul trași de doi oameni. Ieșind afără Grozea avu grijă a înfinge din nou cuiul belgiugului în stâlpul grajdului, așa că pe de o parte furtișagul putea să treacă de o taină, cu toată declarația argatului închis în întru care ar fi putut crede că a fost prada unui vis, iar pe de altă parte, chiar venind argatului curagiul să strige cu greu ar fi putut fi auczit și, în tot cazul, n'ar fi fost auzit de cât după ce ar fi zbierat de mai multe ori, adică după ce bandiții călare ar fi fost departe.</p>
<p>Pe când în grajd lucrurile se petreceau cu liniște și chiar cu haz, în odaia unde dormiau argații, nu mergea tot așa de neted și de liniștit. Însă zgomotul d'acolo nu putu fi auzit de Grozea din cauza neastâmpărului cailor.</p>
<p>Cei patru bandiți, intrând la argați, n'avură dibăcia a ocoli ori-ce fel de zgomot; ci căutând cu ori-ce chip să fure borfe, — lucru de nimic,— se lăsară la fapte rele de cari mai pe urmă trebuia să le pară rău să fie mustrați de căpitanul.</p>
<p>Argații speriațl prin năvălirea în odaie a celor 4 inși, săriră din pat și se începu o luptă crâncenă între ei, luptă demnă de o mai bună afacere, luptă care avu de rezultat o hoție de rând și, mai mult de ori-ce așteptare, uciderea argaților cari fuseră strânși de gât și aruncați sub pat.</p>
<p>Grozea ieșia vesel și râzând din grajd, pe când cei 4 bandiți ieșiau de la argați cu aerul cel mai înfiorător, căci ei făcuseră omor atuncea când nu trebuia și când n'aveau pentru ce; pe când ei ar fi putut prea bine să se scutească de o crimă nefolositoare, și să lege pe argați, astupându-le gura, pentru a nu putea striga.</p>
<p>Bandiții se aruncară pe cai; Grozea flueră de trei ori; cei alți cinci cari păziseră împrejurul casei încălecară asemenea și cu toții apucară în fuga mare drumul către pădurea Vedescii.</p>
<p>Grozea nu știa nimic din ceia ce se făcuse cu argații. Pe drum însă, unul dintre criminali, apropiându-și calul de dânsul 'i povesti cu îngâmfare isprava lor. Auzind acestea, Grozea, se încruntă și se turbură ast-fel în cât nu putu de o cam dată zice de cât: ați fost niște nemernici cari sunteți buni de spânzurat! Și, fără să mai stea de vorbă cu vre unul din cei alți, iuți fuga și ajunseră în pădure unde găsi pe Maria veselă că 'l revede, dar de o veselie amestecată cu întristare. Alexe era foarte încurcat în fața căpitanului; dar Grozea nu băgă de seamă nimic din toate acestea, pentru că mintea 'i era cuprinsă de crima săvârșită la curte, fără știrea și voia lui. 'L mustra cugetul de ceia ce se făcuse: și, pe cât era supărat pe omorâtori, pe atâta se găsea și pe el vinovat că uitase să le spună să nu comită nici un omor, nici chiar lovire, ne fiind încă timpul venit pentru așa ceva, ci mai bine să se lipsească de haine, de cât să iasă din porunca șefului și din datoriile lor.</p>
<p>Crima însă era făcută și, dacă de o cam dată aduse supărare căpitanului, mai târziu însă 'i folosi; căci, tocmai acest fapt crud a făcut ca cei 4 bandiți să nu mai viseze nici de cum a se mai întoarce la casele lor de frică și să urmeze orbește și pretutindeni pe Grozea care știa să 'i ingrijască și să 'i apere.</p>
<p>Găsim dară încă o deosebire între Grozea și cei alțl tovarăși ai lui. În adevăr, pe când unii se dau cu totul la viața de haiduci numai de frica autorităților, cel alt, căpitanul lor, Grozea, iubea această viață dintr'o deplină încredințare că se jertfește numai pentru binele aproapelul, pentru scăparea neamului său de jugul streinilor lacomi și sălbateci, pentru fericirea patriei! El avea o inimă de român adevărat și, liniștit în cuget asupra faptelor sale, ar fi dorit ca în țară să fie numai 50 inși ca dânsul pentru ca în doi ani streinii să 'și ia lumea în cap, iar țăranul să resufle mai liber și națiunea să poată păși mai lesne și mai sigur pe calea viitorului. Lui Grozea 'i păru rău, la început, de cea ce făcuseră tovarășii lui, dar mai pe urmă, văzându-i îndârjiți și hoțărâți la orice, 'i plăcu și 'i iertă, însă cu condițiunea ca pe viitor să nu iasă nici o dată din vorbele lui, căci, dacă acum o greșală a lor pot da bune rezultate, altă dată se poate perde, împreună cu cauza pe care o apărau și pentru care 'și puneau viața în pericol.</p>
<p>Grozea iertă, cum am zis, pe omorători, și pentru alt cuvânt. El avea nevoie de oameni plecați la scopul său de a face bine, cu orice chip. Ei bine, tocmai această împrejurare făcu ca hotărârea lui Grozea să se oțelească și mai mult și să nu 'l părăsească dorul de a ajuta pe cel ce suferă, căci, în ori-ce împrejurare, 'și va aduce aminte de greșeala făcută și va căuta ca prin bine și dreptate să dobăndiască iertarea de la Dumnezeu și de la oameni.</p>
<p>Așa dar, cititorii să aibă bunătatea și să ierte o faptă rea pentru niște haine de cari s'ar fi putut lipsi haiducii noștri; să 'i ierte, căci faptele lor din urmă au șters cu totul aducerea a minte a crimei săvârșită și pentru că, în faptele mari, de multe ori se pot întrebuința mijloace rele, când este vorba a se asigura un scop bun. Nici vorbă că crima de la curte putea prea bine să lipsiască: dar, de multe ori, fără să te gândești, dintr'un lucru de nimic iese o minune și românul nostru zice că uneori n'aduce anul ce aduce ceasul. ÎN adevăr, poate că cei 4 bandiți omorîtori, peste puțin ar fi fost cuprinși de dorul de casă și copii, și atunci ar fi părăsit pe Grozea, cu toate planurile lui; pe când această împrejurare a făcut ca ei să uite totul pentru a urma pe căpitan. Negreșit că Grozea cunoștea prea bine cea-ce 'i ține pe ei lângă dânsul; dar el mai știa, că un bun luptător se bate cu orice armă 'i cade la îndemână și se slujește cu oricine voește a 'i da ajutor, dând la rândul său armei îngrijirea cuvenită și slujitorului încurajarea trebuincioasă.</p>
<p>Întorcându-se lângă Maria, Grozea, o îmbrățișă cu căldură și, după ce 'i se spuse că n'au fost supărați de nimeni, mulțămi lui Alexe pentru că a îngrijit bine de iubita lui și, întorcându-se către tovarăși, le zise:</p>
<p>— Frații mei, noi nu mai putem sta în aceste locuri. Trebuie să ne grăbim și ziua să ne apuce departe de aici. Va trebui să trecem în județul vecin, în Prahova; acolo vom găsi o pădure deasă și depărtată de sate mari unde ne vom așeza și de unde vom începe lucrarea noastră pentru care suntem uniți.</p>
<p>Mai 'nainte însă de plecare, am nevoie încă o dată de jurământul vostru de supunere la tot ce voi zice eu.</p>
<p>Jurăm! ziseră în unire toți bandiții și Grozea mulțămit, se întoarse către Maria:</p>
<p>— Iar tu iubita mea, urmează-mă ori unde voi merge eu și 'ți jur că în ori-ce parte vom fi, zilele tale vor fi presărate cu plăceri și desfătări. Voi fi pentru tine soț, amant și sclav și nu cer de la tine de cât supunere, iubire și credință. Tu mă vei mângâia când eu voi fi întristat și te vei bucura cu mine și cu noi toți când soarta va fi priincioasă gândurilor noastre. Tu vei fi regina inimei mele; va trebui însă să fii o regină înțeleaptă care ascultă de voința poporului său; iar eu te voi iubi cu nebunie și te voi îngriji cu toate sacrificiile ce un om poate face pentru acea care 'și leagă soarta de a lui și care 'l iubește.</p>
<p>— Sunt a ta Grozea și voi fi în tot-d'auna vrednică de iubirea ta. Merg ori unde voești tu și voi fi în tot-d'auna fericită când voi putea să împărtășesc atât bucuriile cât și întristările tale. Cât pentru credința mea, tu vei vedea cum știu să 'mi-o păstrez; iar dacă vre-o dată vei găsi că sunt nevrednică de tine, atuncea, tu vei avea un cuțit la cingătoare și vei ști să speli în sângele meu cinstea și iubirea ta. Nu vei ajunge însă acolo, căci... eu te iubesc și te voi iubi... ți—o jur!...</p>
<p>O lungă sărutare de foc urmă acestor cuvinte, pe când banda se suia pe cai; iar Grozea luând de mână pe Maria se sui pe cel mai voinic dintre cai și ridicând'o lângă el, o rezemă de sînul lui și dând pinteni calului, zbură urmat de toată ceata printre arborii tăcuți ai pădurei.</p>
<p>Ei zburau ca gândul și ca vântul; ziua 'i apucă departe și, ocolind drumurile cele mari, se îndreptară către hotarul județului unde găsiră o pădurice de mesteacăn în marginea unei gârlițe. Acolo stătură toată ziua; iar în noaptea următoare, 'și urmară drumul, intrară în județul Prahova și se stabiliră în pădurea Grozeștii, așa numită mai târziu, după numele haiducului care a locuit-o și care a dus groaza în tot județul. Acolo 'și săpară un bordei mare în pământ, cu două despărțituri; și aduseră mălai și sare pe cari le cumpărară de la un han departe de o poștă și se stabiliră. În două zile, 'și cumpărară cuțite și carabine, așa în cât erau gata pentru luptă cu ori-cine; erau gata pentru izbândă!...</p>

<p>Serdarul Măslină</p>
<p>Trăia pe atunci în București o spurcăciune de grec, un boier, cum se zice, deși el era ciocoi, care se bucura de o avere însemnată, avea rangul de Sărdar, avea case mari și două moșii ohavnice: una lângă București pe care o cum­ părase de cheful serdăreștei, femeă capricioasă și țanțoșă numai pentru că avea bani muIți și care poftise să aibă o moșie pe seama ei unde să mergă vara de plimbare; și ata în Prahova, în spre munți, unde boierul avea turme de vite, stupi cu albine, livezi de pruni și alte producte ale pământului, bez o casă mare și frumoasă care se vedea din depărtare de o poștă.</p>
<p>Sardarului 'i plăcea să se ducă la moșiă cam des. Unii ziceau că, 'I plac mult pozițiunile din partea locului; alții credeau că boerul e un bun gospodar și 'i place să se ocupe cu sîrguință de afacerile lui. Numai vizitiul și îngrijitorul moșiei știai adevăratul cuvânt al deselor vizite ce făcea Serdarul acolo.</p>
<p>Se spurcase lipitoarea la fete mari și făcea toate chipurile pentru a 'și bate joc de neamul româ­nesc, până chiar a veșteji florea tinerimei femeești, cinstea fetelor cari aveau mai târziu să fie soții credincioase și mume iubitoare. Dedea bani javra din Fanar pentru a orbi pe tinerele fete și une-ori chiar pe părinții lor... Ce ticăloșie!... ce infamie!... ce rușine!...</p>
<p>Să fim însă drepți. Țăranul român este bun la fire și lesne încrezător. El judică pe toți oamenii după sine și pe toți 'i crede oameni de ispravă și români; dovadă este zicătoarea lui: ce rumân bun e neamțul ăsta... când 'i se pare lui că neamțul, adică streinul (mai pe toți streinii, afară de greci și sârbi, 'i numește nemți) se poartă bine cu el. Așa fiind, țăranul primește în sat, ajută și iubește pe ori ce strein, de ori ce națiune sau religie va fi și trăiește în pace cu el, câtă vreme veneticul nu se îngrașă prea mult, până nu se face obraznic și ciocoi. Atunci se schimbă calimera și în locul ei se zice: du-te dracului. Atunci, țăranul înțelege că a pri­pășit și încălzit la sân puiul de viperă care după ce s'a dezmorțit, se întinde ca o vită fără rușine, ridică nasul în sus, vorbește tare și insultător, mușcă însăși inima aceluia care 'i-a făcut bine.</p>
<p>Până când însă țăranul să înțeleagă că streinul 'l dușmănește, trece vreme în care veneticul 'și rîde pe nesimțite de român, 'i batjocorește bunele moravuri, 'i înjosește persoana, familia și națiunea întreagă.</p>
<p>Serdarul Măslină era tocmai lipitoarea descrisă mai sus. El venise în țară încă din copilăria Iui, adus din patrie, de un alt grec care, după ce 'și-a făcut aici avere mare a plecat nu însă în patrie, ci Ia Constantinopol unde a înființat un mare comerț de măsline din cari trimitea și aici în butoaie băiatului de curând venit pentru a le vinde și, drept resplată, a opri pe seama lui zece la sută din câștig... din care, cu vremea făcu o avere de mijloc și sporind'o prin cămătărie, ajunse a cumpăra moșii și rang boeresc. Să ne oprim puțin asupra însemnărei cuvântului Patrie pentru greci.</p>
<p>Este știut că Patria este locul unde cine-va s'a născut din părinți născuți sau crescuți și ei acolo și, în fine, ai cărui moși și strămoși au locuit acel pământ, fiind cu toții de neamul a­cela și cari s'au bucurat și au suferit în acel loc; cari au luptat pentru apărarea lui în po­triva streinilor și au fost gata a muri, în ori-ce minut, pentru locul unde trăește și unde le sunt legăturile de naționalitate, de familie și mormintele strămoșești; sau mai scurt: Patria este pământul unde locuiesc cei de același neam și sânge.</p>
<p>Sunt pe fața pământului patrii cari răsplătesc pe supușii lor de sacrificiile ce fac ei pentru apărarea lor; și acestea sunt patriile libere și ne puse sub călcâiul asupritorilor din afară. Sunt însă patrii cari nu pot da supușilor în schimb pentru iubirea lor, de cât suferințe, de oare-ce nu pot da cea ce trebuie, adică ajutor și iubire, libertate și propășire; și acestea sunt patriile căzute sub jugul strein. Amândouă aceste feluri de patrii trebuiesc iubite; cea din urmă, însă, merită ca locuitorii săi să facă toate jertfele pentru a o ridica din starea ei de umilire, a o face li­beră, mândră și respectată; iar supuși ei se cade să nu o părăsească cu atâta mai mult cu cât viața e mai grea acolo; căci cu cât ea va fi părăsită de fii săi cu atâta jugul străin se va strânge și va apăsa mai tare, cu atâta peirea ei va fi mai apropiată.</p>
<p>Grecia a fost o dată ouă țară liberă și înfloritoare. Au venit însă împrejurări nenorocite, ea a căzut sub diferite juguri și în fine sub turci; și acolo unde într-o vreme era leagănul libertăților și al științei, până mai deunăzi nu era de cât o țară de sclavi, întocmai ca niște ziduri ruinate ale unei clădiri mărețe altă dată, dar peste care iarba rea crește și pe care s'aude numai glasul de jale al cucuvelei, în locul glasului dulce al vieței; în mijlocul căreia, în fine, nu se mai respiră de cât miasme vătămătoare, în locul aerului dătător de viață de altă dată.</p>
<p>În Grecia, omul, la fiecare pas, pe lângă sărăcie, întâlnia iataganul turcului sălbatec și asu­pritor care zicea: mișcă-te, privește, cugetă, vorbește cum zic eu, sau te tai! Ce trebuiau să facă locuitorii acestei țări? Să fugă? Nu! De o mie de ori nu. Trebuiau să rămână acolo; să se unească mai mulți și toți într-un gând, să lupte și să moară pe ruinele vechiei lor măriri; căci, din fiecare picătură din sângele vărsat pen­tru patrie răsare un viteaz, și ast-fel, cu timpul, patria se reîntărește, streinul e gonit, belșugul și libertatea renasc.</p>
<p>Au fost greci cari au făcut așa: au luptat și au murit pentru patria lor; și în lupta lor au fost ajutați de multe neamuri streine și compătimitoare. Au izbutit și astăzi Grecia din nou începe a se ridica.</p>
<p>Au fost însă alți cari au lăsat țara lor zvârcolindn-se în suferințe și au trecut în țări streine, nu pentru a cere ajutorul altora, nu pentru a învăța la școala libertăților pentru a se întoarce înapoi și a ști acum să se apere, ci pentru a rămâne în țările străine. Au avut însă atâta răutate de cuget în cât au ales tot d'auna, ca și ovrei, țările de asemeni apăsate, unde au găsit un pământ mai roditor și niște oameni buni la inimă și încrezători. S'au lipit de acele țări și dându-se de apărători ai lor, când ei aveau altă patrie pe care se cădea să o apere, au intrat în inima locuitorilor și s'au lăcomit a suge tot sângele și a stinge ori ce încercare de viață.</p>
<p>Țările române au fost mai ales locul unde aceste păsări răpitoare s'au aruncat din văzdu­hurile lor sterpe, și au înfipt ghiarele în inima poporului de la țară, știindu'l mai lesne de smuls și s'au îmbogățit pe ei, sărăcind și uscând to­tul împrejurul lor.</p>
<p>Au fost vremuri când grecii cumpărau cu bani însăși domnia țării și, întocmai ca corbii cari dau peste hoit; au chemat din țara lor și alte lipitori pe a cărora mână au dat țara întreagă coprinzând-o ca într'o pânză de păianjen otrăvitor.</p>
<p>Dumnezeu însă, al părinților noștri, n'a voit ca poporul său să sufere mult, și lăsându'i numai un veac de încercări, a trimis pe apostolii săi, cari au ridicat poporul și a scuturat de pe corpul națiunei miile de jivine spurcate, călcându-le în picioare.</p>
<p>Sângele din nou a început a circula liber prin vinele națiunei; dar, au rămas încă multe lipitori în țară care sugeau încă pe unde apucau, după cum sunt chiar azi ființe de acestea mur­dare cari pișcă de și pe furiș, din carnea și viața neamului român. N'au curagiul a jefui pe față ca în trecut... (Sic!)</p>
<p>Într'un cuvânt, pentru grecii veniți și rămași la noi, cuvântul Patrie, n'are nici o însemnare: căci dac'ar fi avut vre una, apoi, n'ar fi rămas ei p'aici, n'ar fi lăsat la ei acasă neveste și copii pentru a se însura aici cu fete de român, n'ar fi fost atât de lacomi și răpitori către patria română, dacă și ei aveau o patrie răpită și ves­tejită de streini! Au fost și sunt numai niște ființe fără Dumnezeu, fără suflet, fără inimă, niște corbi flămânzi, niște lupi înfiorători, niște hiene murdare, cari au năvălit în holdele și în staulul nostru pentru a jefui și mânji tot ce Ie cade în mână.</p>
<p>Sunt, — ce-i drept, — unii din greci contra căror omul onest și drept n'are nimica de zis; dar sunt așa de puțini în cât, ziua nămiaza mare, dacă 'i ai căuta cu lampa, abia ai zări ici colea câte unul, așa că toți greci de la noi cari sunt mai de omenie nu se pot ridica de cât la numărul de câți-va. Cât pentru cei alți*)... Dumnezeu e mare și bun!...</p>
<p>*) Sunt câți-va ani de când în București a murit un grec foarte bogat. El avea o mulțime de cărți pe cari prin testament le a lăsat fratelui său, tot așa de bogat. Acesta însă, ne știind ce să facă cu cărțile, le a vândut la evrei cu ocaua, când ar fi putut să le vândă statului pe mai bun preț, sau să le dăruiască unor scoli! Dar, așa e grecul! Grecul și jidanul au supt multă vreme țara noastră, și când ei fac acte de danie ori se desfac de cea ce nu le trebuesc, caută ca lucrurile să intre tot în mâinile lor.</p>
<p>Ziceam că Serdarul Măslină izbutise prin bani a orbi multe fete și chiar pe părinții lor. În adevăr, Serdăresa nu venise nici o dată la moșia bărbatului său, căci nu se îndura să lipsească mult din București unde avea și ea biet, ca toate fe­meile măritate și ticăloșite, un drăguț de amorez care 'și bătea joc de dumneaei, o toca de părăluțe și 'i jura dragoste, în față, deși pe de altă parte, rîdea de încrederea și prostia ei. Așa, țăranii de la moșia ciocoiului credea că, stăpânul lor e ne însurat, deși era om cam trecut în vârstă. El înșela pe fete făgăduindu-le că se cunună cu ele și prin mici daruri orbia chiar pe unii din părinți cari, din ușurință credeau că se poate și s'a mai văzut vre o dată corbii unindu-se cu porumbițele, lupii cu oițele.</p>
<p>Și apoi, știut este că omul sărăcit prin înșelătorie și cămătărie, căzut din vechea lui mărire, nu mai are nici puterea morală de a vedea și deosebi răul din bine, se tâmpește și devine lesne unealta rău făcătorului. Trecuse însă vreme multă și Măslină nu se cununa cu nici o fată din sat. Fetele erau deznădăjduite, căci multe din ele rămăseseră ne măritate; iar părinții lor înghițiau amărăciunea ciocoiască, pentru că nu puteau nimic în potriva Serdarului! El se plângeau sărmanii, în toate părțile, dar nicăieri nu găseau dreptate căci erau săraci, erau țărani români; ei ar fi voit să ucigă pe lipitoarea care 'i adusese la sărăcie și 'i batjocurise, dar... nu puteau nimic în potriva Serdarului!</p>
<p>Bătaia de joc a Serdarului Măslină era tocmai în floarea ei când Grozea apăru în județul Prahova și se pregătea a face dreptate poporului, în felul cum știau haiducii să facă dreptate.</p>

<p>Mortea Serdarului</p>
<p>Era într-o Sâmbătă seara. Serdarul plecase din București până în ziuă cu opt cai la trăsură și grăbia din toate puterile s'ajungă la moșie înainte de a însera. Nu se oprise în Ploești de cât două ceasuri, de teamă să nu 'l apuce noaptea pe drum, cu toate că, de alt-fel, era bine armat atât el cât și vizitiul.</p>
<p>Se înserase de tot și nu mai avea de cât o ju­mătate de ceas până la moșie, când în dreptul unui crânguleț, de o dată se prăvăliră caii și se făcură grămadă unul peste altul într'un șanț.</p>
<p>Ne putem lesne închipui cine a făcut acel șanț. Este vorba de Grozea care aflase despre acest Serdar scârbos și prin spioni auzise că în ziua aceia trebuie să vină la moșie, a doua zi fiind Duminică, horă în sat și multe chilipiruri ciocoiesti și măslinești. Haiducul pusese mai de cu vreme să sape șanțul de a curmezișul drumului, așezase d'asupra nuiele și presărase paie multe, ca cum în acel loc s'ar fi rupt un car cu paie și ar fi rămas pe drum ca o sarcină pe care omenii n'au avut vreme să o mai ridice înserându-se și ei grăbind a se duce mai de vreme a casă.</p>
<p>Îndată ce căzură caii, Serdarul speriat sări din trăsură, dar sări așa de rău că 'și scrînti un pi­cior și 'și rupse cotul de la mâna stângă.</p>
<p>De o dată trăsura fu înconjurată de 12 ban­diți cari ieșiră de sub 12 tufe din marginea drumului. Grozea se apropii de Serdar, rîzând și 'l întrebă:</p>
<p>— Ce ai pățit cucoane?</p>
<p>—  Prostule, — zise Serdarul, — mă mai întrebi ce am pățit ? Dobitocule... aoleo!... Țărănoiule... ce stai măgarule?... du-te la moșie și spune oamenilor să dea fuga încoa, să 'mi aducă altă trăsură. Umblă iute, bădărane, n'auzi? Aoleo...</p>
<p>— Ba nu, zău; ia lasă gluma, cucoane; spune drept: bine e când te doare?</p>
<p>— Ce? Auzi obraznicul. Ioane, adu biciu încoa, mai de grabă; adu din trăsură pistoalele mele. — Ion nici n'auzia ce tot blodogoria grecul căci se silia să descurce caii ajutat de oamenii lui Grozea cărora el însuși le zisese s'ajute vizitiului și, venindu-le bine, să'l dezarmeze, fără să'i facă vre un rău.</p>
<p>Serdarul văzând că Ion nu'l aude se ridică binișor și șchiopătând voi să se ducă la trăsură; dar Grozea se puse înaintea lui și 'i zise:</p>
<p>— Liniștește-te cucoane. Dacă 'ți trebuie pistoale ‘ți dau eu; dar nu e nevoie de asta. Până când vizitiul d-tale și oamenii mei vor descurca trăsura și caii, eu ași voi să 'ți spun ce-va la ureche.</p>
<p>— La ureche? Tu, mie, vorbă la ureche?</p>
<p>— Dacă nu 'ți place la ureche, 'ți voi spune după ureche.</p>
<p>— Cum?</p>
<p>— Cum 'ți am spus. Dar, să vorbim încet; căci alt-fel...</p>
<p>— Cine ești tu măi? Ioane !... Hoții!...</p>
<p>Ion auzind acest strigăt al ciocoiului, se uită împrejurul său și văzând figurile îndrăznețe ale celor ce'l ajutau, începu să tremure și să'i clănțănească dinții. Atunci, se apropiă de el Alexe și 'i zise la ureche:</p>
<p>— Dacă ești om de ispravă taci, nu 'ți vom face nici un rău.</p>
<p>— Dar Serdarului?</p>
<p>— Asta e treaba căpitanului, — zise Alexe. Acum, până una alta, dă încoa pustiile alea de pistoale pe cari le ții degeaba acolea la brâu.</p>
<p>Ion dete pistoalele și făgădui tăcere.</p>
<p>Serdarul răcnea cât putea să sară Ion. În fine, Grozea, văzând că se face gură multă, lăsă gluma la o parte și punând o mână vânoasă pe gulerul ciocoesc, smuci de două ori așa de tare, în cât Serdarul ameți și bleojdi ochii către haiduc, uitându-se la el ca un tâmpit.</p>
<p>Caii fură scoși din șanț, hățurile îndreptate și drese, Serdarul fu suit în trăsură alăturea cu Grozea, iar cei alți bandiți luând caii de dârloage, duseră trăsura în pădure unde scoaseră caii și ‘i legară de pomi.</p>
<p>Căpitanul se dete jos din trăsură și zise Ser­darului:</p>
<p>— Cucoane, voiam să 'ți vorbesc ce-va la ureche și 'ți voi vorbi. Multe rele ai făcut în lume; multe fete ai nenorocit; mulți părinți ai lăsat în durere și multe vieți ai veștejit și ai stins. De toate ai știut să faci; un singur lucru însă ai uitat sau n'ai voit să știi. Ai uitat că în lume nici o faptă nu e fără răsplată și că Dumnezeu cu cât întârziază cu pedeapsa cu atâta e mak aspru. Astăzi este ziua să repari toate relele pe cari le ai făcut și să te împaci cu Dumnezeu de care 'ți ai bătut joc... Ai fost un grecotei sărac, slugă la alt grec și din măsline 'ți ai făcut avere mare, ai cumpărat moșii și ranguri boierești. Spune-mi, te rog, mărite cucoane, cât ai muncit pentru a strânge atâta avere? Spune cum ai mulțumit lui Dumnezeu pentru că te a răbdat să jefuești țara noastră și ce bine ai făcut țăranului de pe spinarea căruia ai luat piei peste piei și prin care te ai făcut boier mare? În sfîrșit spune ce ești hotărât să lași poporului român după moartea d-tale?</p>
<p>—  Nu mă omorî, voinice. Fie-ți milă de mine. Am și eu nevastă la București și sunt om ca și tine. Iată, am o pungă cu cinci sute galbeni pe cari 'i am luat din Ploiești de la un datornic. ‘Ți dau și trăsura și caii, numai să nu mă omori, că și eu ți-oi fi de vre un bine. Să fiu al dracului dacă mint.</p>
<p>— Taci, ciocoiule! De binele grecesc suntem sătui. Voești să scapi cu nimic, dar te înșeli lipitoare. Cât pentru jurământul tău, nu face parale; știu eu cât prețuesc jurămintele calicilor pricop­siți prin cămătărie.</p>
<p>— Nu mai am nimic. Mulțumește-te cu ce am și fie-ți milă de mine. Știu eu că tu ești om cum se cade și 'ți făgăduesc că vom fi prieteni.</p>
<p>— Mai bine prieten cu dracu de cât cu tine, fanariotule. Dar, să lăsăm vorba lungă. Ioane, vino încoa!</p>
<p>Ion se apropia galben ca ceara.</p>
<p>Grozea 'i zise:</p>
<p>— Du-te Ioane la moșie și spune îngrijitorului că vii de la Ploiești într'un suflet trimis de Serdar să 'i aduci două mii de galbeni ca să plătească pentru un rang de boerie mai mare. Să vii curând și să știi că dacă nu vei veni tot singur și dacă vei spune cui-va unde e boerul și ce face, peste două zile vei fi mort, ori unde vei fugi, iar cât pentru Serdar, 'l vor căuta ciorile aici.</p>
<p>Auzind acestea Serdarul începu să tremure așa de tare în cât 'i fu peste putință a zice o singură vorbă.</p>
<p>— Liniștește-te cucoane, 'i zise Grozea și ia de scrie două rânduri îngrijitorului din partea d-tale să trimită banii numai de cât...</p>
<p>Serdaru abia putu zice :</p>
<p>— N'am bani la moșie.</p>
<p>— Atunci, — zise Grozea, — Ioane, încalecă iute pe un cal și du-te la Ploiești ori Ia București, unde va voi boerul, și mâine seară să fii cu banii în pădurea Grozeștii.</p>
<p>— N'am bani de loc, — bolborosi grecul.</p>
<p>—  Minți, câine! — strigă Grozea; și scoțând o hârtie și o călimară de la brâu, 'i zise : — scrie curând, sau te ucid!</p>
<p>— Mulțumește-te, frate, cu ce 'ți dau, n'am mai mult. Să mă trăsnească Dumnezeu!</p>
<p>—  Nu vorbi de Dumnezeu, spurcăciune. Scrie curând, că n'am vreme de pierdut cu tine... Și, scoțând un pistol, ‘i puse gura în tâmpla Serdarului, repetându-i: scrie că trag!</p>
<p>Grecul ne mai având în cotro, scrise nevestei sale să 'i trimită negreșit 2000 galbeni la Ploești prin vizitiu.</p>
<p>După acesta, Grozea dete grecului altă hârtie și 'l sili a scrie că lasă din averea sa 2000 galbeni sătenilor celor mai săraci de pe moșia sa. Grozea puse acest bilet în buzunar iar pe cel alt 'l dete lui Alexe, zicându-i să aștepte în Ploiești întoarcerea lui Ion de la București cu banii. Alexe se sui pe un cal și împreună cu Ion plecară în fuga mare.</p>
<p>Bandiții plecară d'acolo cu Serdarul și ajunseră în pădurea Grozescii unde 'i aștepta Maria care pregătise de mâncare.</p>
<p>Pân' a doua zi, grecul nu putu închide ochii, nici nu putu mânca sau bea de cât puțină apă. El fu așezat în odaia cea mare a bordeiului între bandiți, iar Grozea se retrase în odăița lui lângă Maria.</p>
<p>A doua zi de dimineață, Serdarul era bolnav de friguri. Grozea veni la el, 'i dete bună dimineață și 'l rugă că până sera să se închine și să se roage lui Dumnezeu de iertare.</p>
<p>Grozea își făcuse un plan îngrozitor, căci sufle­tul ardea de dorința răzbunări pe greci și pe toți dușmanii țării.</p>
<p>Nu se înserase bine. Alexe și Ion se întoarseră lac de apă și pe alți cai, de oare ce caii pe cari plecaseră au trebuit schimbați de două ori pe drum. Ei aduceau suma cerută pe care o puseră înaintea căpitanului.</p>
<p>Serdarul se uita când la Grozea când la bani. Se mai rugă de iertare, dar el nu știa că Românul e hotărât când voește ce-va.</p>
<p>Grozea 'i zise:</p>
<p>Acum Serdare, să știi că noi nu vom lua din acești bani nimic. Ne mulțumim cu 500 galbeni ce ne ai dat de bună voie. Cât pentru aceste 2000 galbeni, le vom împărți pe la sătenii de pe moșia d-tale ca să mai răsufle oamenii și vom mărita câte-va din fetele pe cari tu le ai nenorocit. Iar cât pentru tine, am să te trimit în judecata celui de sus, pentru că trebuie să scap țara de un câine turbat, de un grec fanariot, de un vrăjmaș al țăranului.</p>
<p>Serdarul înnebunise!...</p>
<p>Văzându-l Grozea în această stare, 'i se făcu milă de el și ar fi voit să 'l ierte. Deodată însă, cei alți bandiți începură a se arăta nemulțumiți. Grozea se încruntă la ei și 'i liniști. Numai Alexe nu se putu muia. El, a cărui fire se deosebea de a celor alți; el care se aprindea la cea dintâi idea; se apropiă de căpitan și 'i zise:</p>
<p>— Iartă-mă căpitane; dar noi trebuie să uci­dem pe acest grec; sau, alt-fel nu mai înțelegem pentru ce te urmăm... Lasă-ne, căpitane, să ne sărăm inima. El se preface sau e cu adevărat nebun; puțin ne pasă. Dacă 'i vom da drumul, peste puțin se poate însănătoși și apoi, cine știe ce va mai face. Lasă-ne căpitane să urmăm povețele tale!</p>
<p>Grozea ar fi putut opri mânia bandiților, dar se gândi să nu 'și piardă puterea și autoritatea între ei. Cugetă puțin și întorcându-și fața, le zise:</p>
<p>— Faceți ce voiți; numai duceți-l din 'naintea mea...</p>
<p>Peste zece minute, bandiții reintrau în bordei unul câte unul și aprinzându'și lulelele rîdeau și se veseleau pe când Grozea rezimat de pieptul Mariei cugeta trist la fapta lui și găsea că fără asemeni mijloace nu e scăpare pentru poporul român jefuit și ucis de venetici și tâlhari îmbrăcați boierește și ridicați la ranguri!</p>
<p>Se puse masa, împrejurul căruia se așezară toți. Poftiră și pe Ion, dar el plângea ca un copil în colțul bordeiului, nu pe Serdar, ci pentru că se temea de însăși viața lui. Grozea 'i înțe­lese durerea și 'i zise:</p>
<p>Tu, Ioane, du-te a casă și spune că pe când te întorceai cu boierul de la Ploiești, v'au ieșit hoții înainte și au furat pe boier pe care l'au suit pe cal și l'au dus în spre Târgoviște, iar tu ai scăpat cu trăsura, Spune ce te vei pricepe; numai despre noi să nu zici nici o vorbă, căci, alt-fel…, ai văzut tu cine suntem noi.</p>
<p>— Ba, știți ce, oameni buni? Eu nu mă mai întorc acolo și, dacă mă primiți, rămăn cu voi. Nu vă cer de cât să mă apărați de vre o răspundere; iar eu vă făgăduiesc tot ajutorul meu. Când în lume nu mai am ce căuta, de cât poate pușcăria, mai bine mă fac bandit și trăiesc ne supărat de nimeni. Eu n'am nici nevastă, nici copil. Sunt al vostru.</p>
<p>Mare veselie se întinse între bandiți la această hotărâre ne așteptată a lui Ion. El se puse la masă și mâncă cu poftă.</p>
<p>A doua zi, după porunca lui Grozea, trăsura Serdarului fu gata; Ion se sui pe capră și puse caii în goană. Cănd fuse aproape de sat, sări jos și dând căte-va bice cailor, ‘i lăsă să pornească spre casă, iar Ion se 'ntoarse în pădure. Din acel minut, el fu unul din cei mai supuși ai lui Grozea. Căpitanul 'l iubea din ce în ce mai mult. Nu știa, însă, că tocmai Ion, noul tovarăș, are să toarne peste sufletul său otrava cea mai înfiorătoare, crezând că face bine și ne știind răul ce face.</p>
<p>Toată ziua acee, haiducii se odihniră. A duoa zi, de dimineață Grozea 'i strânse împrejurul său și le vorbi ast-fel:</p>
<p>— Fraților. Noi trebuie să plecăm d'aici, pen­tru că să poate să fim urmăriți și prinși. Încălecați și apucați spre Buzău. Eu mă duc la moșia Serdarului, ca să împart banii ciocoiului; să ‘i înapoez păgubașilor. Să m'așteptați în pădurea Lipiei, aproape de Buzău, și să nu faceți nimic până la întoarcerea mea. Peste 2 zile v'ajung și eu și vom mai vedea ce este de făcut. Cât pentru Maria, o las în grija lui Alexe și a lui Ion.</p>
<p>Aide, plecați și să fiți cu minte.</p>
<p>— Să trăiești căpitane, ziseră bandiții și într'o clipă caii erau gata.</p>
<p>Maria tresărise auzind că va fi iarăși în grija lui Alexe, care băgase de seamă tresărirea ei și sângele din nou începuse a 'i ferbe, căci 'i se părea că Mariei îi place să fie lăsată cu el și că poate 'l iubește.</p>
<p>Fără a pierde vreme, Grozea, puse o sărutare pe fruntea Mariei și zicându-le la revedere, încălecă și se pierdu printre arborii pădurei.</p>

<p>Pe drum</p>
<p>Alexe așezâ pe Maria pe calul său alăturea cu dânsul și dând semnalul de plecare, porniră cu toții. Ziua era frumoasă și căldura era așa de mare în cât haiducii nu putură merge în ziua acea de cât foarte puțin: din pricină că erau nevoiți să ocolească foarte mult spre a nu fi văzuți de oameni și pentru că caii abia mergeau de căldură. Seara se opriră într'o pădure unde făcură foc, mâncară și se lăsară in voia somnului câteva ceasuri, pentru ca pe la miezul nopței să încalece din nou și până la ziuă s'ajungă în pădurea Lipiei.</p>
<p>Numai unul singur nu dormia; numai Alexe nu putea să închidă ochii, pentru că focul se aprinsese din nou și cu mai multă putere în sufletul său, amorul încinsese acea inimă lesne de înflăcărat.</p>
<p>Noaptea era înaintată și luna se ridicase pe bolta cerului albastru, ca și cum ar fi voit să priviască și să lumineze măcelul ce urma să se întâmple peste puțin.</p>
<p>Era aproape de miezul nopței când Alexe care nu dormia sări de o dată drept în sus, pentru că auzise nu departe de ei niște sforăituri de cai. Nu putea el înțelege cu nici un chip ce să fie acele zgomote cari turburau tăcerea nopței: și, dacă ar fi potera, — 'și zicea el, — de unde și până unde să fi aflat că bandiții sunt acolo? Ori cum ar fi fost, tropotul de cai se apropia și inima lui Alexe se strânse de grije știind pe căpitan departe și pe Maria poate în pericol, ea care ea femeă nu s'ar fi putut apăra singură în destul. Însă Alexe nu 'și pierdu capul și se grăbi a scula pe tovarăși. Ascultară cu toții și se înfiorară, căci căpitanul nu era cu ei, și nu știau dacă trebuie să dea piept cu potera sau să fugă.</p>
<p>O scurtă consfătuire urmă, după care se hotără să se lupte.</p>
<p>Maria se sculase din somn speriată și plângea.</p>
<p>Bandiții se armară bine, 'și cercetară carabinele dacă sunt în stare de luptă; se repeziră cu toții la foc pe care 'l stinseră călcându-l cu picioarele.</p>
<p>Era tocmai timpul, căci potera care 'i căuta și era gata să treacă pe lângă ei pentru a 'i căuta prin alte părți, văzu la cele din urmă luciri ale focului ce se stingea câți-va oameni, și veselă că a găsit pe bandiți, se pregătea asemenea de luptă.</p>
<p>Poterașii descălicară, legară caii de pomi și veniră către bandiți cu armele întinse.</p>
<p>Potera avea ordin să aducă pe bandiți vii sau morți. De acea, datoria ei era să nu întrebuințeze de la început armele, ci numai făgădueli și ademeniri pentru a câștiga încrederea bandiților și apoi a 'i dezarma și lega.</p>
<p>Se începuse convorbirea între cele două tabere dușmane una alteia și poterașii s'apropiau din ce în ce cu vorba bună și cu aer de blândețe.</p>
<p>Oamenii lui Alexe, inimoși cum erau, 'i tot dedeau cu coatele și 'i spuneau la ureche să le dea voie a trage; el, însă, pe care această împrejurare 'l făcuse om cu judecată și care, pe lângă rolul de înlocuitor al căpitanului, avea și amorul pentru Maria pe care o dată cu capul n'ar fi voit să o lase a fi luată de poteră, el, zic, 'și făcuse planul pe care 'l și comunică încet lui Ion care într'o clipă 'l spuse tutor tovarășilor.</p>
<p>Potera s'apropia și Alexe sta în loc, tovarășii stau asemeni prin prejur; iar Maria, după ordinul lui Alexe se retrăsese după un copac mare și așteptând cu frică cele ce urmau să se întâmple, ar fi dat toată viața ei pentru ca în acele minute Grozea al ei să fie aci pentru a o apăra cu mai multă putere de cât cei alți.</p>
<p>— Lepădați armele. — zise unul din poteră, — dacă voiți să nu vă supere nimeni.</p>
<p>— Lepădați-le și voi, — zise Alexe.</p>
<p>— Noi suntem oamenii stăpânirei și nu se cuvine să părăsim armele nici o dată.</p>
<p>— Și noi suntem oamenii poporului, — zise Alexe, — și când poporul are o stăpânire ca cea de azi nu se cuvine să lepede armele până nu se va face dreptate.</p>
<p>Pe când această convorbire urma, oamenii din bandă se retrăgeau încetul cu încetul, ocoleau unii în dreapta iar alții în stânga și, fără să fie observați de poteră care sta înfiptă la vorbă cu Alexe, o înconjură din toate părțile.</p>
<p>Acesta era momentul așteptat de Alexe. Atunci el zise către poteră:</p>
<p>— Mă încred în voi și vă dau carabina mea. Poftiți-o.</p>
<p>Doi poterași se și repeziră s'o ia, dar Alexe retrase mâna strigând:</p>
<p>— Nu doi, ci unul, fiți mai curagioși dacă sunteți oamenii stăpânirei.</p>
<p>În același moment, la un semn ce făcu Alexe ridicând mâna stângă în sus, bandiții aruncară carabinele și se repeziră din toate părțile cu iataganele ca niște valuri înfuriate, iar Alexe se retrase repede doi pași în urmă spre Maria, pentru a se pune în dreptul ei și a o apăra de vre un glonț.</p>
<p>Poterașii fuseră zăpăciți de această năvălire neașteptată, dar se luptară.</p>
<p>Lupta fu scurtă căci era neregulată și în mai puțin de cinci minute iarba cea verde și moale a pădurei fu roșită de sânge și țipetele poterașilor făceau să se înfioreze frunzele tinere ale arborilor. Luna trecuse pe jumătate sub un nouraș și arunca o lumină palidă pe fețele celor morți.</p>
<p>Unul singur din poteră mai era în viață, căci fusese cel mai voinic; el ucisese unul din bandă, rănise doi și se lupta încă cu iataganul în mână în potriva celor alți cari nu puteau să se apropie de el.</p>
<p>Văzând Alexe că unul singur poate ține în loc toată banda, se repezi ca un leu înfuriat și strigă bandiților:</p>
<p>— La o parte mișeilor! Nu știți să vă faceți datoria; lăsați-l pe mâna mea. Zicând acestea, Alexe, se așeza în fața voinicului poteraș și întinzând iataganul său 'l încruțișă cu al vrăjmașului și o luptă hotărâtdre se încinse între acești doi tigri din ai căror ochi ieșeau schintei de foc. Alexe primi o tăetură la umărul stâng, dar acesta în loc de a 'l descuraja, 'l îndârji mai mult. El răcni o dată așa de grozav în cât răsună pădurea și tot o dată se aruncă cu desnădăjduire asupra dușmanului care se înfiorase de strigătul banditului și 'și pierduse cumpătul. Numai o lovitură 'i dete Alexe și poterașul căzu cu fața în jos...</p>
<p>Luna ieșise din nor și lumina toată această priveliște. Maria de asemeni ieșise de după arbore și văzând rana lui Alexe căuta să 'l console.</p>
<p>Alexe văzând pe Maria îngrijată de el, se plecă la urechea ei și 'i zise:</p>
<p>— Aveam ordin de la căpitan să nu facem nimic în lipsa lui. Cu toate acestea, eu am călcat ordinul, numai pentru tine, Mario, căci tu știi bine căt te iubesc!...</p>
<p>Maria se uită în ochii lui Alexe și 'i se păru că vede lucind adevărul. Ea văzuse vitejia lui Alexe și într'un colțișor al inimei sale simțise pentru el o simpatie care la femei, mai ales, este începutul unui amor.</p>
<p>— Lasă, Alexe, eu mă voi ruga de Grozea să te ierte pentru că ai călcat ordinul; și apoi, chiar fără ruga mea, el va trebui să 'ți mulțămească în loc să te dojenească.</p>
<p>— Dar dacă însuși Grozea va fi trimis potera?... Căci, alt-fel, cum se face că el pleacă pe de o parte și potera, pe de alta, ne găsește în ascunzătorile noastre? Să mă crezi, Mario, că am o bănuială... și, zău! 'mi e frică de viața ta la care țiu mai mult de cât la a mea...</p>
<p>Maria se îngrozise căci bănuiala lui Alexe trecuse repede ca fulgerul și prin capul ei. De odată însă, ea se asigură și apropiindu-se de Alexe 'i zise:</p>
<p>— Ești prea bănuitor...</p>
<p>— Pentru că te iubesc prea mult, Mario!</p>
<p>— Să lăsăm acum toate acestea și să vedem de rană; trebuie să te doară.</p>
<p>De loc, Maria; numai apropierea ta mă face să uit ori-ce durere; numai vorbele tale dulci, ca adierea dimineței, sunt pentru mine cel mai învietor descântec care m'ar face să nu simt în viațâ de cât un singur lucru: că te iubesc!</p>
<p>Maria era femeiă!... dar era femeă vârtoasă! Ea iubia prea mult pe Grozea pentru a fi îmbătată de cuvintele lui Alexe; dar avea prea multă inimă pentru a fi nesimțitoare în fața unui amor adevărat ca amorul lui Alexe,</p>
<p>Maria rupse din chiar basmaua ei de pe cap o fâșie și legă umărul lui Alexe; apoi îngriji de cei alți doi răniți din bandă din care însă nici unul nu era în stare mai gravă, ne având de cât niște mici crestături pe corp. Cât pentru cel mort, bandiții se sfâtuiră și se hotarâră să 'l îngroape chiar acolo, săpâdu-i groapa cu iataganele lor, cea ce și făcură numai de cât, și puseră pe mort la o adâncime de o palmă, ne având timpul a săpa mai adânc. Pe poterași, 'i spânzurară de crăci și 'i lăsară prada corbilor, ne știind ce să facă cu ei.</p>
<p>Toți erau veseli de izbânda lor. Numai unul singur nu se veselea; numai Ion, vizitiul Serdarului, nu rîdea. El văzuse convorbirea lui Alexe cu Maria și, după aerul lor, înțelesese că e vorba de un amor și crezuse a înțelege că Maria 'și trădează soțul pentru cel dintâi care 'i spune vorbe dulci. O ură grozavă se formase în el contra Mariei și n'aștepta de cât venirea Căpitanului pentru a'l informa. El voia să fie recunoscător lui Grozea care 'i a scăpat viața; dar nu știa că devotamentul lui are să piarză două ființe, are să pearză mai ales pe Maria care era nevinovată și în faptă și în cuget. El era fără chef, dar nimeni nu băgă de seamă aceasta, atât erau cei alți de veseli pentru cele ce făcuseră, și, după ce îngropară pe mortul lor, încălecară și luară drumul înainte către Lipia unde ajunseră pe când soarele era ca de doi suliți ridicat pe cer.</p>

<p>Căpitanul</p>
<p>Grozea, despărțindu-se de Maria și de tovarășii săi, pusese calul în goană și în câte-va minute fuse la moșia Serdarului. Acolo era mare ferbere printre oameni cari 'și dedeau fel de fel de idei, îngrijitorul trimesese o ștafetă la Ploiești ca să înștiințeze pe ispravic și alta la București să vestească serdăresei întâmplarea.</p>
<p>Erau cu toți adunați la Primărie de și noaptea era înaintată, și tremurau de frică să nu se pomenească cu tâlhari chiar în sat; când Grozea ajunse în sat și trase drept la Primărie unde se vedea lumină și oameni adunați.</p>
<p>— Bună vremea, oameni buni, — le zise el intrând. — Viu de la Serdarul care e sănătos ca tunul și tare ca un buștean. El este la Ploești unde a murit zilele trecute o rudă a lui foarte bogată care 'i a lăsat o avere de 50,000 galbeni, cu condițiune ca două mii să-'i împartă cât mai ne întârziat la oamenii mai săraci de pe moșia sa. El a primit condițiunea și chiar în această noapte a trimis a casă trăsura împreună cu un vătășel de la ispravnic și cu o sumă de 20 galbeni pentru ca să cumpere o butie de vin sa beți voi trei zile pănă să va intoarce el; și, fiind-că, după testament, trebuia să împartă la oameni două mii galbeni numai de cât a cerut la ispravnic să'i dea un om de încredere care să vină aici cu banii și să 'i împartă. Eu am fost trimis și iată-mă am venit cu banii.</p>
<p>— Adevărat, voinice? — zise îngrijitorul și mai mulți săteni. — Dar, trăsura a venit singură cu caii speriați.</p>
<p>— Ce fel singură? Nu se poate.</p>
<p>— Chiar așa, nenișorule; să spue tot satul daca nu este așa.</p>
<p>— Atunci, se vede că vătășelul a fugit cu banii și a dat drumul cailor cari au venit drept a casă.</p>
<p>— Să știi că așa trebuie să fie. Bine că te a adus Dumnezeu să ne liniștești; noi am și trimis ștafetă la ispravnic și așteptam potera căci credeam că boierul nostru a fost omorât de niscaiva hoți în pădure.</p>
<p>Grozea 'și încruntă sprîncenile auzind că se așteaptă potera și se gândi la Maria. Se prefăcu însă că nu se teme de nimic și râzând, le răspunse:</p>
<p>— Ați făcut rău de ați mai trimis să turbure pe ispravnic. Dar, nu e nimic: potera se va întoarce așa cum va veni. Să vedem acum care sunt cei mai săraci oameni din sat.</p>
<p>Numai de cât se întocmi o listă de cei mai săraci și se găsi că mai tot satul n'avea vite, nici căruțe șinuite, nici porumb în pătule. Grozea împărți banii, în mijlocul veseliei tuturor și ceru de mâncare. 'I se aduse numai de cât tot ce voi, și oalele cu vin începură a curge una dupe alta. Grozea bea, dar gândul 'i era la poteră și la Maria. El ar fi voit să plece mai curând ca să ajungă pe tovarăși dar trebuea să se odihnească și el și calul, și apoi, nu credea că potera va veni până în seara zilei următoare.</p>
<p>Se înșelă; căci abia venise soarele la prânz și de o dată curtea primăriei se umplu de potera care venise într'un suflet comandată de un Ceauși. Oamenii ieșiră cu toții și spuseră ceaușulul că boerul e sănătos la Ploești, că le a trimis bani și că se poate întoarce; în fine 'i spuseră toată istoria moștenirei.</p>
<p>— Nu se poate, — dise ceaușul; — eu viu de la Ploești și n'am auzit nimic din toate acestea. Chiar ispravnicul m'a trimis. Cine v'a spus vouă toate aste nimicuri?</p>
<p>— Eu, — zise Grozea.</p>
<p>— Cine ești tu?</p>
<p>— Sunt un om de casă și de încredere al ispravnicului.</p>
<p>— Minți! Săriți copii și legați pe acest om; el a ucis pe Serdarul.</p>
<p>— Nu e adevărat, cucoane, — ziseră țăranii într'un glas; — ferească Dumnezeii; el ne a adus bani de la Serdarul și nu se poate să fie hoț.</p>
<p>— Ascultați, oameni buni, — zise Grozea, pe când potera 'l lega, — este adevărat ceia ce spune omul acesta. Eu am ucis pe Serdarul și 'i am luat două zeci de mii galbeni ce avea la el; dar, pentru că m'am gândit și la Dumnezeu, am voit să 'mi spăl păcatul și am împărțit la oameni două mii galbeni.</p>
<p>— Dar pe cei alți ce 'i ai făcut tâlharule? — răcni ceaușul.</p>
<p>— 'I am ascuns.</p>
<p>— Unde? Spune mai curând, sau te dau la câini să te mănânce de viu.</p>
<p>— În pădure, cucoane; la rădăcina unui pom.</p>
<p>— Să ne duci acolo.</p>
<p>— Eu vă duc, dar să fiți bine armați, pentru că eu am ascuns banii fără știrea bandei mele care caută pe capete scormonind prin păduri și, de va vedea că potera merge cu mine ca să ia banii, apoi banda se va împotrivi și se poate întâmpla omor. De aceia, eu vă rog să mă apărați împotriva oamenilor mei, să nu 'mi faceți nimic, iar eu vă dau toți banii.</p>
<p>Satul întreg rămase uimit auzind acestea; iar ceaușul se gândi că ar putea din cei 18 mii galbeni îngropați să ia și el vr'o două trei mii; dar pentru acesta trebuia să se poarte bine cu banditul ca să nu declare unde-va adevărata sumă și chiar să 'i dea și lui ce-va. Cum să facă însă? Să omoare pe Grozea după ce va lua banii, nu putea, căci ordinul era s'aducă pe hoți vii nevătămați sau morți numai dacă s'ar împotrivi. Ca să zică pe urmă că hoțul s'a împotrivit, iar nu putea căci l'ar fi spus cei alți poterași pe cari nu 'i ar fi putut împăca de cât dându-le și lor ceva, ceia ce ar fi făcut că el ar fi rămas cu prea puțin. Trebuia dar să se poarte bine cu Grozea și chiar să 'l facă scăpat după ce va lua banii.</p>
<p>— Să mergem unde ai îngropat banii, — zise ceaușul.</p>
<p>— Prea bine, — zise Grozea, — numai te rog să mai dai drumul fringhiei căci mă dor oasele.</p>
<p>— Și asta se poate; eu sunt om bun; dar să nu te încerci a fugi căci...</p>
<p>— Fii pe pace; nici nu mă gândesc să fug pe câtă vreme ceaușul va fi în viață și în stare de a mă prinde.</p>
<p>Ceaușul nu înțelese ce voia să zică Grozea, căci el se gândia numai la banii îngropaț.</p>
<p>În minutul când erau gata de plecare, unul dintre țărani se dete pe lângă Grozea și 'l întrebă încet:</p>
<p>Dar noi ce ne facem cu banii pe cari ni 'i ai dat? Dacă voești, sărim cu toții să te scăpăm.</p>
<p>— Să nu faceți una ca asta, căci va fi rău de voi — zise Grozea; — fiți pe pace, căci banii sunt ai voștri. Am eu de la Serdarul înscris că vă dăruește vouă două mii de galbeni. Stați pe loc și n'aveți nici o grijă.</p>
<p>— Ce vorbiți acolo încet? - întrebă ceaușul.</p>
<p>— Mai nimic, — răspunse Grozea; — omul acesta e prea inimos, și 'mi spune că dacă n'ai fi d-ta aici, el m'ar ucide.</p>
<p>— Acesta e treaba stăpânirei, — zise cu mândrie ceaușul; — să nu s'amestece nimeni când sunt eu aici...</p>
<p>Plecară spre pădurea unde fusese ucis Serdarul. Grozea arătă poterei șanțul unde s'a răsturnat trăsura; trecură apoi pe lângă Serdarul care se legăna în aer întocmai ca un șarpe ucis pe cracă; ieșiră din pădure și înaintară mereu.</p>
<p>— Unde ne duci așa departe? — întrebă cu nerăbdare ceaușul.</p>
<p>— De voești să găsești banii vino cu mine; nu eram eu așa de prost să 'i ascund în pădurea unde am ucis pe Serdar. Și, apoi, ce te îngrijești? Eu sunt în mâinele d-voastră și trebuie să vă dau banii, căci tot una 'mi face dacă voi fi spânzurat cu bani ascunși ori fără bani.</p>
<p>Are dreptate, — 'și zise în sine ceaușul care habar n'avea că scopul banditului era de a'l duce spre Buzău unde trebuia să fie banda, adică în pădurea Lipiei, pentru a trimite potera unde a trimis și pe Serdar.</p>
<p>Grozea conducea pe însoțitorii lui prin potecile cele mai retrase și ocolite pe unde 'și închipuia că trebuie să fi apucat banda.</p>
<p>Merseră toată ziua, fără să poată ajunge undeva pe tovarăși, de și Grozea le cunoștea urmele pe unde au trecut; tovarășii însă știm că au plecat încă de cu noaptea, iar potera tocmai pe la prânz. Cu toate astea, fiind-că Grozea dusese potera în fuga mare, ajutat de ceauș care voia s'ajungă mai curând la locul banilor, în noaptea următoare ajunseră în apropiere de pădurea unde se opriseră tovarășii. Acolo văzu Grozea că nu e nici un semn despre ființa bandei și sigur că ea a ajuns la Lipia, se gândi că n'ar fi cu minte să meargă mai înainte, căci poate să deștepte bănuiala căușului și să'l facă a'și schimba planul.</p>
<p>În mijlocul unei pădurici, Grozea se opri și chemând la o parte pe ceauș 'i zise:</p>
<p>— Aici sunt banii îngropați...</p>
<p>— La care pom?</p>
<p>— Ai răbdare, de voești ascultă-mă puțin și vei vedea că 'ți voi vorbi pe plac.</p>
<p>— Să vedem ce ai să 'mi spui.</p>
<p>— Eău am îngropat 18 mii galbeni, căci două mii le am împărțit pe la țărani, precum 'ți am spus. Ei bine, fâgăduește-mi că 'mi dai drumul, dacă 'ți voi da banii. Din 18,000 galbeni să nu 'mi dai mie nimic, de cât libertatea; d-ta să iei 8000, iar zece mii să 'i duci la ispravnic și să 'i spui că ai găsit pe tâlhar, că ai mers cu el de ai dezgropat banii, că ai depărtat oamenii din poteră ca să nu se deștepte în ei lăcomia și pe urmă să te ucidă; dar că, după ce ai luat banii, tâlharul s'a smucit tare de 'și a rupt legătura și a luat-o la fugă; în fine că ai tras după el fără să 'l nemerești din pricină că el era dres, că ai chemat potera, te ai luat după el, l'ai gonit toată noaptea, dar nu l'ai putut prinde; iar ispravnicul când va vedea că vii cu zece mii de galbeni, va înțelege că ești om cinstit și te va lăuda. Dacă nu voești să faci cum zic eu, apoi nu vei avea nici un ban, chiar de ai scormoni toată pădurea.</p>
<p>— Așa dar, trebuie să depărtez potera?</p>
<p>— Chiar așa. Împarte poterașii în două taberi de câte zece și trimite'i în două diferite părți ca să caute banda mea și să aibă de lucru într'acolo până când noi vom dezgropa banii. Dă ordin că dacă vor întâlni pe oamenii mei să încerce a 'i aduce vii și numai la împotrivire să se lupte cu ei.</p>
<p>— Dar dacă mă vei minți?</p>
<p>— Dacă te voi minți să mă duci la ispravnic. Apoi, ce ași câștiga eu să te mint?...</p>
<p>— Dar dacă vei voi să rămâi numai cu mine și apoi să fugi?</p>
<p>— Ce copil ești ceaușule! Să fug eu care sunt legat!... Apoi, chiar dacă ași fi liber, de ce să fug și să mă las în voia întâmplărei ca să tragi după mine, de oare-ce chiar d-ta o să 'mi dai drumul după ce vei lua bani.</p>
<p>— Ai dreptate, nu e vorbă, dar, eu tot mă tem de tine.</p>
<p>— Eu, zău, daca ași fi ceauș ca d-ta, n'ași fi așa de fricos și dacă d-ta ai fi în locul meu, eu, din potrivă ași fi destul de voinic pentru ca să te țiu în frâu, și chiar te ași dezlega și m'ași prinde frate de cruce cu d-ta; căci, de! azi în lume se întămplă rar ca de la un om necunoscut și ne știut să te pomenești de o dată cu câte-va mii de galbeni. Ar fi dar să nu 'ți cunoști interesul și să fii fără ambiție, și fără curagiu pentru ca să vorbești așa cum ai vorbit. Afară de aceasta, să nu crezi că eu sunt om așa de sărac, și cine știe dacă și altă dată nu 'ți voi da în mână vre o locma de mii de galbeni! Cu un cuvânt, trebuie să fim înțeleși: mie 'mi trebuie libertatea iar d-tale 'ți trebuie avere. Dă-mi una să 'ți dau pe cea altă. Dezleagă-mă și să ne punem pe lucru. Noaptea e înaintată și n'ar fi cu minte să ne apuce ziua săpând; căci trebuie să 'ți spun că banii sunt la o adâncime de o jumătate stânjen.</p>
<p>Tot acest discurs al lui Grozea avu de rezultat că ameți capul ceaușului care nu se mai gândea de cât la bani și primi părerea haiducului. Numai de cât împărți potera în două părți și o trimise, sub comanda a doi inși mai voinici zicându-le să caute banda tâlharilor, că el va râmâne cu căpetenia lor ca să nu fugă, și le mai adause ca să caute prin toate pădurile din prejur până la ziuă când să se întoarcă acolo de unde să pornească la isprăvnicie, de oare-ce hoțul 'i a mințit cu istoria banilor îngropați.</p>
<p>Abia se depărta potera și ceaușul 'și cercetă de aproape carabina, pistoalele și cuțitul; apoi, făcându-și curaj, dezlegă pe Grozea, ținându-se pe lângă el cu pistolul în mână.</p>
<p>— Fricos ești ceaușule! zău îmi vine să râd. Se vede că ai uitat ce spuneam adineauri.</p>
<p>— Ba n'am uitat, dar... Dar, să vedem unde sunt banii.</p>
<p>— Haide cu mine. Iată colo...</p>
<p>— Unde? — întrebă cu repeziciune ceaușul căruia 'i venise ideia să afle pomul și apoi să înfigă cuțitul în corpul banditului.</p>
<p>— Grozea băgă de semă scopul ceaușului, după niște gesturi ale lui și 'i respunse liniștit.</p>
<p>— Este mai colea, la o rădăcină. Dar va trebui să săpăm amândoi, căci unul singur nu va isprăvi nici până mâine seară numai cu iataganul și fără o sapă.</p>
<p>Aceste vorbe făcură să cadă planul căușului, care primi să sape amândoi, unul cu iataganul iar cel alt cu patul puștii și să scoatâ pământul din groapă.</p>
<p>Ajunseră în fine la un arbore mare și cu trunchiul scorboros. Acolo Grozea crezu că trebuie să se oprească și zise ceaușului:</p>
<p>— Dacă voești să 'mi dai o dovadă că eșți om cum se cade pune la o parte armele d-tale și rămâi numai cu cuțitul, iar eu să iau pușca d-tale, după ce 'i vei scoate cremenea și glonțul, pentru ca, dacă vei voi să faci măcelărie pe spinarea mea să fac și eu tobă pe capul d-tale. Acum, vezi că și mie 'mi e frică de d-ta. Primești?</p>
<p>— Primesc. Unde este?</p>
<p>— Leapădă armele și apoi 'ți spun.</p>
<p>Ceaușul urmă întocmai dorinței lui Grozea și întrebă din nou. Unde este?</p>
<p>— Chiar aici la acest pom, — zise Grozea, făcând un pas înapoi. Începi de sapă.</p>
<p>— Cu condițiunea ca tu să nu stai lângă mine.</p>
<p>— Prea bine; dar pământul cine să 'l scoată?</p>
<p>— 'L scot eu.</p>
<p>— Dar dacă vei obosi.</p>
<p>— Atunci vei săpa și tu.</p>
<p>— Și cine va scoate pământul.</p>
<p>— Tu.</p>
<p>— Vom pierde multă vreme.</p>
<p>— Atunci 'l voi scoate eu.</p>
<p>Grozea se puse pe rîs și 'i zise:</p>
<p>— Tot copil ești Ceaușule. 'Ți e frică de mine când d-ta ai un cuțit mare și eu abia o pușcă goală; și nu 'ți va fi de mine frică cănd voi avea eu cuțitul și d-ta pușca seacă. Ha! ha! ha!</p>
<p>— Ai dreptate, — găngăni Ceaușul.</p>
<p>Haide să săpăm amândoi.</p>
<p>— Vezi așa 'mi place zise Grozea. Pune te la lucru și când vei osteni, mă vei chema în ajutor. Eu pân'atunci voi aprinde o lulea. Sapă cu inimă să nu întârziem.</p>
<p>Ceaușul 'și sumese mânecile și începu să sape cu cuțitul; dar nu trecu de cât ca un sfert de ceas și el începu să sufle greu de oboseală, iar cât pentru săpătură nu era nici de o palmă.</p>
<p>Grozea rîdea în sine de prostia Ceaușului și aștepta momentul priincios pentru a 'l trimite să se plimbe pe lumea cea altă.</p>
<p>După un ceas, Ceaușul nu mai putea nici să resufle. El se lăsă pe coaste și chemă pe Grozea să sape.</p>
<p>Grozea lăsă pușca jos unde șezuse și luă cuțitul, fără ca ceaușul să 'și aducă aminte de pușcă.</p>
<p>— Știi ce d-le ceauș? — zise Grozea. — 'Mi a venit o idee.</p>
<p>— Care?</p>
<p>— Să nu mai dezgropăm banii.</p>
<p>— De ce?</p>
<p>— Pentru că pe lângă libertate aș voi să am și avere.</p>
<p>Atunci înțelese Ceaușul cursa în care dedese singur și voi să se ridice. Dar Grozea 'i zise surîzând: — Fii liniștit, cucoane; nu te mai osteni, căci tot una 'ți face. Ia spune, 'ți place fericirea serdarulul?</p>
<p>Ceaușul ridică două degete ca să fluere, dar Grozea 'l lovi peste ele cu muchia cuțitului, zicându-i:</p>
<p>— Este de prisos. Potera trebue să fie departe și nu te va auzi.</p>
<p>— Fie-ți milă de mine și nu mă omorâ.</p>
<p>— 'Mi ar fi milă, să mă crezi, dacă n'aș ști că tu ești o slugă ciocoiască, un om care pentru o ticăloasă de simbrie ajuți pe adevărații tâlhari să despoaie pe țăranul român și să 'l aducă în stare de sălbăticie. 'Mi ar fi milă dacă n'aș avea în vedere că marele scop al meu este de a ajuta poporul și a 'l scăpa de atupritori prin ori ce mijloace. Trebue dar să mori ca un câine și să mori chiar de mâna lui Grozea!</p>
<p>Auzind acest nume, Ceaușul se înfioră și părul 'i se zburli în cap, căci se dusese vestea despre acest fiu răzbunător al poporului, încă de când cu furtișagul de la curtea lui Megalicheades.</p>
<p>În fine Ceaușul se puse în genuche și zise:</p>
<p>Iartă-mă frate...</p>
<p>— Poți fi frate cu dracu, nu cu mine, pui de viperă care slujești astăzi pe tâlharii țărei pentru ca mâine să te faci bogat, să cumperi ranguri boerești și să fii ciocoi ca toți cei alți.</p>
<p>— Iartă-mă și voi intra în banda ta. Voi fi cel mai credincios tovarăș al tău și te voi ajuta.</p>
<p>— Dac'ai fi un om trăit la țară și ne învățat cu șiretlicul, te aș crede; dar, fiindcă eu sunt mai cu cap de cât tine, trebuie să te ucid. 'Mi pare rău, dar n'am ce să fac. Știi să scrii?</p>
<p>— Știu; ce voești să scriu? Sunt gata la orice.</p>
<p>Atunci Grozea rupse câte-va crăci mai uscate, aprinse în grabă un focșor, scoase din sân hărtie și o călimară și dete Ceaușului zicându-i:</p>
<p>— Scrie că lași toată averea d-tale, ori câtă se va găsi, pentru cumpărarea de vite și pluguri la sătenii săraci, la câți se va ajunge</p>
<p>— Dar copiii mei?</p>
<p>— Lasă-le și lor a zecea parte. De vor fi oameni cum se cade, vor munci și vor face avere prin muncă dreaptă, căci averea lăsată familiei prin testamente, este o avere d'a gata, pentru care clironomul n'a vărsat nici o picătură de sudoare, n'a adresat nici o rugă lui Dumnezeu, afară numai de rugile ca părintele să moară mai curând. Un adevărat părinte se cade să lase copiilor numai atâta cât să fie de ajuns pentru creșterea, îngrijirea și ținerea lor în școală, iar prisosul să 'l lase pentru ajutorarea oamenilor cinstiți și muncitori pe cari nenorocirea 'i roade, pentru hrana bătrânilor fără mijloace, pentrn măritișul fetelor sărace, pentru școli și câte o dată pentru biserici; într'un cuvânt, pentru a se alina suferințele, și mai ales pentru buna stare a țăranului, care este vaca lăptoasă a națiunei, izvorul de bogăție al țărei și adevărata putere care știe să apere cu inimă și curagiu patria de orice pericol.</p>
<p>Ceaușul nu se mai putea împotrivi, scrise și subscrise tot ce 'i dictă Grozea, care luă apoi hârtia și o puse în sân.</p>
<p>— Acum, mă ierți? — întrebă Ceaușul.</p>
<p>— Nu! răcni Grozea; pentru că dacă tu vei trăi, pe de o parte, vei da cel mai mare ajutor ciocoilor iar pe de alta, 'ți vei schimba testamentul.</p>
<p>Ceaușul voi pentru a doua oară să fluere cu degetele; dar pentru a doua oară fu împedicat.</p>
<p>— A! câne! — zise haiducul. — Bine știam eu că ești șiret și voești ca mâine chiar să rîzi de mine. Ei bine mori spurcatule!</p>
<p>Zicând acestea Grozea, înfipse cuțitul până la mâner în pieptul ceaușului care căzu pe spate și care, printre sângele ce 'i ieși din gură, zise aceste vorbe:</p>
<p>— M'ai mâncat fript! Dar tot nu vei scăpa tu de poteră.</p>
<p>Grozea lăsă cuțitul înfipt în ceauș și luându-i pistoalele le așeză la cingătoare; 'și dezlegă calul și plecă în grabă s'ajungă mai curând banda sa în pădurea de la Lipia.</p>

<p>În pădurea Lipiei</p>
<p>Când ajunse căpitanul în pădurea Lipiei, tovarășii tocmai sosiseră și ei pe alt drum și pregăteau mâncarea. Alexe sta mai la o parte gânditor; iar Maria gătea niște oblojeli pentru rana lui. Ion învârtea în frigare un miel furat din turma unui arendaș din prejur și se uita cu coada ochiului la Alexe și Maria care se iubiau, precum credea el.</p>
<p>Maria tocmai pusese un genuche jos și întindea mâinile ca să lege umărul lui Alexe, când de o dată se auzi un fluierat pe care Grozea 'l făcuse prin toate pădurile pe unde trecuse, dar la care nicăeri nu 'i se răspunsese, dovadă că tovarășii nu erau p'acolo.</p>
<p>— Căpitanul! ziseră de o dată bandiții.</p>
<p>— Grozea! zise Maria, — el este.</p>
<p>Flueratul se auzi a doua oară și de astă dată Alexe respoăse și trimise numai de cât patru inși în patru părți ca să întâlnească pe căpitan și să 'l aducă. Maria nu mai putea de bucurie, și legând rana lui Alexe, mâinele 'i tremurau ca și cum ar fi fost prinsă de friguri.</p>
<p>— De ce tremuri Mario?— 'i zise Alexe, uitându-se la ea cu foc, — să fie oare amorul pentru Grozea care 'ți turbură nervii? Tu 'i ai dat viața ta; dar nu știu dacă el 'ți a dat pe a sa cum am făcut eu care numai pentru apărarea ta am primit lupta cu potera, când căpitanul ordonase să nu facem nimic fără el. Ești tu oare sigură că Grozea n'a trimis el însuși potera pentru a se scăpa de tine?</p>
<p>— Ce zici? — strigă Maria, ca pișcată de un șarpe. — De ce să voească el moartea mea? Nu este el care m'a adus in pădure și 'mi a jurat iubire nesfârșită și siguranță? Alexe! tu glumești sau voești să mă sperii...</p>
<p>— Nici de cum; este o bănuială care 'mi a intrat în cap și de care nu știu cum să mă scap.</p>
<p>— Bănuiala ta mă sperie, Alexe, dar nu zdruncină de loc amorul meu pentru Grozea: din potrivă 'l întărește, căci chiar dacă el va fi supărat pe mine, trebue ca printr'o iubire și o credință adevărată să îmblânzesc inima lui... Si oare pentru ce să fie el supărat pe mine? Nu 'l iubesc eu îndestul? Greșit'am către el cu vorba, cu fapta sau cu gândul? Nu Alexe, potera venise din întâmplare și Grozea nu e de loc vinovat. El mă iubește și este al meu precum eu sunt a lui.</p>
<p>Alexe înghițea fie care cuvânt al Mariei precum ar fi înghițit niște cărbuni aprinși.</p>
<p>Maria strângea cel din urmă nod la legătura rănei lui Alexe, când de o dată apăru pe calul său cel alb ca zăpada Grozea. El era vesel și tocmai ridica mâna la căciulă ca să zică bună vremea fraților, când zări pe Maria îngenuchiată lângă Alexe și cu mâinile peste el, fără a înțelege ce face ea acolo și de o dată se încruntă și zise:</p>
<p>— Petrecere bună tovarăși credincioși!</p>
<p>— Să trăești căpitane! — strigară toți.</p>
<p>Maria sări și se aruncă înaintea lui, luându-i mâinile și ajutându'l a descăleca. El o privi puțin, drept în ochi, o sărută pe frunte și o întrebă repede:</p>
<p>— Cum ai petrecut în lipsa mea?</p>
<p>— Foarte rău, căci tu lipsiai.</p>
<p>— Dar, Alexe nu te a apărat în destul?</p>
<p>— Din potrivă; el 'și a pus viața în pericol pentru mine.</p>
<p>— Adevărat? și cum asta?</p>
<p>— Ne a găsit potera, căpitane, zise Alexe care se ridicase și venise cu toți cei alți împrejurul căpitanului; — ne am luptat și am biruit.</p>
<p>— Rău ați făcut; trebuea să fugiți și să nu dați piept cu nimeni fără să fiu și eu, pentru că se putea să greșiți atacul și să fiți prinși sau uciși cu toții.</p>
<p>— Căpitanul voește ca numai el să fie voinic, zise Alexe, de și cu oare care sfială; — pare că n'am fi și noi haiduci.</p>
<p>— Nu 'mi plac cuvintele tale Alexe. Este adevărat că toți suntem voinici; dar ori aveți un căpitan ori nu. Eu am zis să nu faceți nimic și voi ați făcut. Ați fost prea inimoși, dar v'ați gândit numai la voi; cât pentru Maria, puțin v'a păsat vouă...</p>
<p>— Te înșeli căpitane, — zise Alexe care începuse a fi înțepat; — am apărat'o eu. Întreab'o și ea va spune totul.</p>
<p>— Cred!... Ai apărat-o ca pe...</p>
<p>— Ca pe soția căpitanului meu.</p>
<p>— Se poate. Dar, să lăsăm asta. Povestiți'mi istoria poterei.</p>
<p>Alexe povesti tot ce știm despre poteră și lupta urmată, arătă rana sa și adause mulțămiri pentru îngrijirile Mariei.</p>
<p>Grozea, după auzirea faptelor, începuse a fi asigurat și a judeca drept că n'a fost de cât o bănuială din parte'i și nimic mat mult; cănd Ion găsi vremea căpitanului și dându-se pe lângă dânsul, 'i șopti — Maria te înșeală;</p>
<p>La aceste vorbe, Gruzea sări ca și cum ar fi pus mâna pe foc. 'I trecuse bănuiala, dar 'i luase locul mânia, o mânie de haiduc.</p>
<p>— Spune tot ce știi, — zise el lui Ion, sau te spânzur aci.</p>
<p>Ion spuse lui Grozea lunga convorbire urmată între Alexe și Maria după lupta cu potera și pe când 'i lega rana; mai spuse asemeni cele ce văzuse și 'i se păruse că aude pe când frigea mielul și sfârși prin a se jura că Maria iubește pe Alexe.</p>
<p>Lui Grozea nu'i trebuea mai mult, pentru a se înflăcăra. În acele minute el nu mai putea raționa cu sânge rece, și ast-fel puse tot crezământul în cuvintele lui Ion.</p>
<p>Din acel moment flacăra geloziei începu să ardă în inima lui Grozea.</p>
<p>Masa era gata; se așezară toți împrejurul ei și cerură căpitanului să le povestească și el ce a făcut în timpul cât a lipsit dintre ei.</p>
<p>Grozea povesti tot ce știm, deși n'avea el mare chef de vorbă cu alții atuncea când gelozia vorbea destul de cu putere în inima sa. După ce sfârși, Alexe 'l întrebâ:</p>
<p>— Ce ai fi făcut d-ta căpitane dacă ai fi fost în locul nostru?</p>
<p>— Să lăsăm aceasta la o parte. Ați călcat ordinul meu, nu e vorbă; dar v'ați purtat vitejește, pentru că s'a întâmplat ca potera să fie puțin numeroasă, de oare-ce era împărțită în două părți.</p>
<p>— Să fii încredințat, căpitane, că ori cât ar fi fost de numeroasă, noi am fi fost aceiași.</p>
<p>— Mai ales când amorul dă putere și curagiu,— zise Grozea zâmbind sau, mai bine zis, rânjind.</p>
<p>Maria tresări, Alexe 'și încruntă sprâncenile; Ion se uită fix la căpitan; bandiții cei alți nu înțelegeau, nimic, iar Grozea continuă:</p>
<p>— Când am luat hotărârea să fiu haiduc, fiu al pădurilor și spaimă a ciocoilor, am făcut jertfă de însăși viața mea, pentru că traiul în lume este greu așa cum stau astăzi lucrurile și eram încredințat că numai prin jertfirea oamenilor hotărâți la luptă, prin foc și sânge, se poate curăți ogorul românesc de iarba rea care este streinul și mai ales grecul. Am iubit și iubesc patria mea mai mult de cât ori-ce în lume. Am iubit însă și iubesc pe Maria pentru că 'mi am legat inima cu inima ei și pentru că s'a încrezut mie și m'a urmat. Este însă, fraților, o deosebire între Patrie și Maria. Când Patria îmi va fi ne recunoscătoare; când mă va goni și chiar ucide, atunci o voi iubi și mai mult pentru că voi vedea că răul de care ea suferă este așa de mare în cât o orbește cu totul și pentru că iubind-o și atuncea, voi da un exemplu viitorimei de adevărat patriotism, exemplu care va fi urmat negreșit de mulțl alții când </p>
<p>Lupta de moarte se declarase pe tăcute între Alexe, Grozea și Maria, o luptă care avea peste puțin să fie pe față și s'aducă un deznodământ trist scurtei viețe de haiduc a eroului nostru.</p>

<p>* * *</p>

<p>După masă, Grozea chiemă pe doi dintre bandiți, dintre cel mai deștepți și dete unuia înscrisul prin care Serdarul lăsa moștenire de bună voie, precum el însuși scrisese, două mii galbeni locuitorilor celor mai săraci de pe moșia sa, și celui alt înscrisul cu moștenirea ceaușului, trimițându-i pe unul la moșia Serdarului și pe cel alt la Ploești, să se strecoare ne simțiți de nimeni, să dea înscrisurile unde se cuvenia și să plece îndată înapoi, fără să se știe cum 'i chiamă și de cine sunt trimiși. Cei doi oameni plecară îndată în fuga cea mare a cailor, iar restul bandei se puse a se odihni. Grozea se retrase cu Maria mai la o parte și prefăcându-se că doarme observa toate mișcările ei.</p>
<p>Numai Alexe nu avea somn. El era muncit de altă ideiă de cât de a dormi și asemeni retras la o parte, cugeta cum să 'și ajungă scopul mai sigur.</p>
<p>Toată ziua haiducii dormiră, afară de Grozea și Alexe. Amândoi erau doi dușmani ne împăcați, între cari discordia intrase pentru Maria, cu deosebirea că Grozea încă nu ura pe Alexe, pentru că încă nu era sigur dacă Maria l'a înșelat cu el...</p>
<p>O! femeiă! Tu pe care poeții te cântă, pictorii și sculptorii te crează din ce în ce mai frumoasă, și lumea întreagă te admiră, ți să închină sau te disprețuește, tu ai fost capabilă, în decurgerea timpurilor, s'aduci când fericirea când nenocirea lumei. Tu ai putut înființa și surpa imperii puternice, ai provocat măcelărirea multor neamuri, ai ridicat adesea pe om până aproape de îndumnezeire sau l'al afundat până din colo de Iaduri. Ori unde tu ai fost amestecată, a trebuit s'aduci cu tine rău sau bine, dar tot-d'auna întâmplări rari și ne obișnuite, după cum geniul care 'ți înflăcărează mintea și 'ți conduce pașii, este el o schinteie coborâtă din cer, sau o stârpitură a infernului care ne mai având loc în locașul răilor, a ieșit d'asupra pământului și s'a încuibat în tine. Tu ai o menire tainică în această lume și pe cât ești de respectată pe atâta ești de temută... O! ființă biformă! Când oare lumea va ajunge să te înțeleagă și, să ți dea adevăratul nume ce ți se cuvine!...</p>
<p>Noaptea veni și întinse un văl negru peste lume. În pădurea Lipia toți dormiau afară de Alexe și Grozea.</p>
<p>Grozea cugeta la Maria iar Alexe la Grozea și la Maria.</p>
<p>De douăzeci de ori în noaptea aceia veni lui Alexe ideia de a profita de somnul bandei și a înfige cuțitul în inima căpitanului, poate și în a tuturor celor alți și a rămâne singur cu Maria, dar n'avu curagiul, pentru că se temea ca nu cum-va să simță Grozea, și pentru că ne putându-se lupta față în față cu acest erou, ar fi fost perdut. 'I veni însă o altă ideiă pe care se și hotărâ a o pune în lucrare. 'Șl făcu planul nici mai mult nici mai puțin de cât să trădeze banda întreagă în mâinile ori cărui dușman, iar el să răpeaască pe Maria, să o ducă departe și apoi, prin amenințări, să o facă a fi a lui.</p>
<p>După ce puse la cale ceia ce avea de făcut, Alexe adormi și nu se sculă de cât a doua zi strigat de cei alți cari erau toți în picioare. Grozea 'i adună împrejurul său și le zise:</p>
<p>„Fraților! se cade să plecăm și d'aici, pentru că stăpânirea trebuie să fi luat măsuri strașnice pentru prinderea noastră și eu m'aștept ca chiar azi să ne pomenim cu o poteră mai numeroasă și comandată de un cap mai deștept de cât al ceaușului cu care am avut eu a face. Să vedem, care este părerea voastră."</p>
<p>— Eu căpitane, — zise Alexe cu grăbire, — ași crede că nu e rău să mergem de unde am plecat, adică la Megalicheades...</p>
<p>— Prea bine! — ziseră cei alți.</p>
<p>— Așteptați, — răspunse Grozea, — v'am spus în tot-d'auna să nu vă grăbiți. Nu uitați că într'un timp scurt am făcut câte-va omoruri, iar cât pentru bine nu prea am făcut, și nu s'ar cădea să facem alte ucideri, până când nu vom avea cugetul împăcat că sângele vărsat într'o parte e spălat prin ștergerea lacrămilor în altă parte. Avem cinci sute galbeni luați de la Serdarul Măslină și ași crede că mai întâi să impărțim acești bani pe la cei în nevoie. De aceia, eu sunt de părere să ne împărțim în țară și luând fiecare câte o sumă, să facem bine pe cât se va putea ajutând pe românii sărăciți de greci. Afară de aceasta, nu uitați că ispravnicul și zapciul nu se gândesc de cât la noi și se poate ca curtea lui Megalicheades să fie înconjurată de poteră.</p>
<p>— Ai multă dreptate, căpitane, —repeți Alexe, — dar pune-te în locul nostru și judică despre ne răbdarea ce avem cu toții de a scăpa mai curând satul de un grec care ne a sărăcit și a ne întoarce la casele noastre. Avem și noi casă, părinți, ba unii chiar neveste și copii cari ne așteaptă poate plângând. Fie-ți milă căpitane, de noi și fii încredințat că dacă ne duci mai curând la grecul nostru, ne vom lupta cât o sută, pentru că de la această izbândă va atârna liniștea familiilor noastre.</p>
<p>— Așa este căpitane, - ziseră cei alți cari s'apropiară de Grozea, cu căciulile în mâini, rugându-l.</p>
<p>Grozea nu se mai putea împotrivi, mai ales că însăși Maria sprijinea idea lui Alexe, de milă pentru bieții oameni cari de atâta vreme nu 'și văzuseră femeile și copiii; și priimi rugăciunea lor.</p>
<p>— Prea bine, băieți, fie cum voiți voi; numai să vă purtați bine și să nu vă lăsați de rîsul grecului și al poterei. Să plecăm, dar nu toți de o dată, ci împărțiți; să luăm fie care din noi drumuri diferite și să ne întâlnim cu toții mâine seară în pădurea Vedescii de unde vom porni împreună la miezul nopței și ne vom face datoria de haiduci și de români. Cât pentru Maria, o iau cu mine până la Paserea unde o voi lăsa în grija stariței căreia 'i voi da o bună recompensă pentru a o ține în ascuns până la întoarcerea mea.</p>
<p>Bandiții se pregăteau de plecare, iar Maria sta îngenuchiată înaintea lui Grozea și 'l ruga cu lacrimi să aibă milă de ea și să nu se lase a fi ucis. El o privia cu dragoste, dar pătruns de aceeași bănuială. El voi să o încerce și 'i zise încet:</p>
<p>— Cred că mai bine voești să m'aștepți între maici, de cât în pădure păzită de Alexe...</p>
<p>Maria se roși până la urechi; dar zise:</p>
<p>— 'Mi place tot ce 'ți place și ție, și în contra voinței tale nu voi face nimic.</p>
<p>Grozea nu voi să mai stăruiască; 'i se părea că a ghicit tot, după roșeața Mariei, fără să se gândiască că acea roșeață este poate de nevinovăție și se arătase în fața ei ca un fel de protestare în potriva unei bănueli așa de urîcioase. Grozea, însă, înțelese în felul său și, în acel minut, mai mult de cât ori când, 'și luă hotărârea să urmărească pas cu pas relațiunile dintre Maria și Alexe și, de va fi nevoie, să pedepsească cu totă asprimea îndrăzneala tovarășului și necredința soției. El era om cu minte și nu voia să facă nimic până nu va fi sigur de un fapt.</p>
<p>Banda era gata și suindu-se pe cal, porni fie care pe drumul arătat de Grozea și se pierdură unul de altul în adâncimea pădurilor și în lungimea râpelor ce mărgineau sau străbăteau dealurile dintre Buzău și Ploești.</p>
<p>A doua zi seara, puțin după apusul soarelui erau adunați în pădurea Vedescii, în care intraseră unul câte unul pe furiș și în tăcerea cea mai mare.</p>
<p>Numai unul lipsia dintre ei. Lipsia Alexe și aceasta făcu pe Grozea să cadă pe gânduri.</p>

<p>Noptea îngrozitore</p>
<p>Grozea, văzând lipsa lui Alexe, începu să bănuiască și mai mult relațiunile lui cu Maria. Numai de cât 'i veni în minte că poate în acele momente Alexe se află lângă Maria sau poate că fuge cu ea cine știe în cotro; și deveni furios. Ar fi plecat îndată la monastirea Paserea; dar mai înainte de a urmări o femeă, avea de împlinit altă datorie mai sfântă pentru care jurase și căreia 'și dedese viața lui întreagă.</p>
<p>Ion veni lângă dânsul și 'i șiopti:</p>
<p>— Iată, căpitane, că nu te am mințit. Alexe a dispărut. Voești s'alerg după dânșii?</p>
<p>— Nu! Avem alt-ceva de făcut aici. Iar cât pentru ei, voesc să fie urmăriți și pedepsiți de mine.</p>
<p>Ion se înclină și se retrase.</p>
<p>Grozea, înfuriat ca un leu rănit, chiemă împrejurul său toată ceata și le dete ordinile trebuincioase pentru călcarea lui Megalicheades; și plecară pentru ca la miezul nopței să fie acolo.</p>
<p>Bandiții plecară, legară caii afară din sat de niște tufe din câmp, intrară în sat, fără să fie simțiți de cine-va și, pitulându-se pe lângă garduri, ajunseră la curte. Care fu însă mirarea lui Grozea când văzu în curtea arendașului o mișcare ne obișnuită la acea oră. El sări un gard și s'apropiă de casă și de o fereastră prin care privi în întru. Era tocmai odaia arendașului. Megalicheades se plimba prin casă în cel mai mare neastâmpăr și, din când în când, cerceta o pereche de pistoale ce le avea pe o masă și sta s'asculte ca cum ar fi așteptat pe cine-va. Lui Grozea T'iveni numai de cât în gând bănuiala de vre o trădare și numele lui Alexe se amestecă pe buzele lui cu o înjurătură înfiorătoare.</p>
<p>Tovarășii rămaseseră afară din curte, ascunși lângă gard și așteptau semnul căpitanului, așa că Grozea putea să fie văzut de cine-va și prins, ba poate ucis înainte de a 'i veni cei alți în ajutor. El însă nu era om de a 'și pierde mințile când pericolul e mare; din potrivă atuncea era mai ager și mai îndrăzneț. El voia cu orice chip să afle curatul adevăr, spre a ști cum să se poarte, și 'i venise idea să intre în curte, să meargă la bucătărie, și prefăcându-se că e trimis de cutare boier să spună ceva arendașului, să afle ceia ce voia. Întâmplarea însă făcu să fie scutit de a se expune așa de mult. În adevăr, un om din al curții sărise gardul la spatele casei ca să mai spioneze prin prejur și, fără să vadă pe Grozea ce sta pitulat, stătu tocmai în fața lui, cu mânile la spate și privind în toate părțile. Grozea nu pierdu ocaziunea și, dintr'o săritură 'l apucă de gât și 'l strânse așa de tare în cât sluga nu putu scoate nici un glas. Grozea 'i zise la ureche:</p>
<p>Dacă 'mi vei spune tot ce te voi întreba, vei scăpa; daca nu, vei fi mort chiar acum... și, scoțând pistolul, 'l puse în fruntea necunoscutului și încetă de a 'l mai strânge de gât.</p>
<p>— Cine ești tu? — întrebă omul.</p>
<p>— Pst! Vorbește încet de tot, de voești să scapi. Eu sunt Grozea!</p>
<p>La acest nume, omul începu să tremure. — Voi spune tot, — zise el.</p>
<p>— Spune curând ce este toată această mișcare aici.</p>
<p>— Se așteaptă zapciul cu potera și boierul a înarmat toate slugile, iar el stă închis in odaie, ne putând să iasă, de frică să nu fiți voi p'aici. A voit chiar să fugă, dar n'a avut curagiul, de teamă să nu se întâlnească cu tine.</p>
<p>— Și cine l'a vestit pe el?</p>
<p>— Alexe, unul dintr'ai voștri care a intrat în sat de vreme, a trimis un om să vestească pe boier și apoi a luat-o la fuga.</p>
<p>— Spune, de mult a trimis după poteră?</p>
<p>— De trei ceasuri; trebue să soseaască.</p>
<p>— Ascultă bine ce 'ți voi zice eu. Dacă te supui mie, vei scăpa cu viața și te voi face bogat; dacă nu, vei fi mort, ori câtă poteră ar veni și ori cât ați fi voi de armați, pentru că banda mea numără patru zeci de voinici, toți dreși și armați până în dinți. Ține aceste parale și dă fuga la cârciumă. Cumpără zece oca de rachiu și întoarce-te în curte. Apoi, chiamă pe toți oamenii în bucătărie și spune-le că boierul v'a dat să beți rachiu pentru ca să fiți mai dârji. Acolo să 'i ții de vorbă mai mult; iar cât pentru cele ce se vor întâmpla e treaba mea. Ai înțeles?</p>
<p>— Da și mă supun; numai să 'ți fie milă de mine.</p>
<p>— 'Ți jur pe viața mea că de tine nu se va atinge nimeni. Numai când va fi lupta încinsă, tu să te dai la o parte, să apuci drumul Bucureștilor și să m'aștepți în capul satului de la Băneasa.</p>
<p>Sluga plecă într'un suflet, se întoarse numai decât cu rachiul și strânse oamenii în bucătărie.</p>
<p>Grozea trecu gardul înapoi și cu o iuțeală de haiduc se întoarse cu toată banda și intră în curte.</p>
<p>Câinii începură a lătra, dar sluga cumpărată ieși afără și 'i potoli asvârlindu-le codri de mămăligă.</p>
<p>Casa fu numai de cât înconjurată de bandiți, fără să fie turburați de cine-va, de oare-ce slugile făceau chef, iar oamenii din sat nu îndrăznise nici unul să iasă în noaptea acea din casă: atâta se întinsese groază de acești bandiți; și, apoi poate că țăranii doriau să se scape o dată de câinele de arendaș, precum 'l numiau ei.</p>
<p>Grozea bătu la ușa din față.</p>
<p>Arendașul tresări și abia putu întreba:</p>
<p>— Cine este?...</p>
<p>— A venit potera boierule. Zapciul zice că e bolnav, dar a trimis trei zeci de oameni, — zise Grozea prefăcându-șl glasul și luând un ton blând.</p>
<p>— Unde sunt slugile?</p>
<p>— Leagă caii în fundul curței.</p>
<p>— Prea bine. Tu ce vrei?</p>
<p>— Să ne dai ce-va de băutură până una alta.</p>
<p>— Bucuros băieți. Ține o rubia; trimete-ți un om la cârciumă să ia rachiu. Și arendașul crăpă ușa pentru a da banii.</p>
<p>Grozea împinse cu putere ușa și întinse pistolul în fața grecului, zicându-i:</p>
<p>— Dacă zici o vorbă ești mort!</p>
<p>Grecul îngălbeni și începu să tremure așa de tare, în cât picioarele i se muiară, pistolul i scăpă din mână și el căzu în genuchi fără voia sa.</p>
<p>Grozea intră în întru, închise ușa și zise boierulul.</p>
<p>— Haide cucoane, ridică-te, căci avem de vorbă amândoi.</p>
<p>Grecul se ridica ca un stupid și nu mai avea putere nici să înghiță balele ce 'i cădeau din gură. .</p>
<p>Grozea 'i zise să meargă înainte; apoi intrând într'o odaie, 'i zise:</p>
<p>— Spune drept cucoane, te așteptai să mă vezi? Acuma sunt mare și pot munci! 'Ți mai aduci aminte de când m'ai gonit ne mâncat de la ușa d-tale? vorbește că n'am vreme multă.</p>
<p>Megalicheades se lăsă din nou în genuchi și abia putu zice:</p>
<p>— Iartă-mă; ce voești de la mine?</p>
<p>— Voesc mai întâi să dai înapoi tot ce ai furat pân'acum...</p>
<p>— N'am furat nimic. Am câștigat cu învoeli în regulă.</p>
<p>— Minți grecule! Învoiala smulsă la nevoie de la un om sărac este o hoție. Spune ce aveai tu când ai venit în țară?</p>
<p>— N'aveam nimic.</p>
<p>— Ei bine, nu vei mai avea nimic. Ia curând hârtie și fă 'ți testamentul în puține vorbe.</p>
<p>Grecul cercă să strige.</p>
<p>Să nu zici o vorbă că ești mort! Grozea nu știe multe.</p>
<p>Megalicheades primi propunerea haiducului și, în puține cuvinte scrise tot ce 'i dictă Grozea, lăsând toată averea sa oamenilor de pe moșie.</p>
<p>Grozea puse în sîn testamentul grecului; apoi 'l legă frumos cu niște bete ce le avea pregătite, 'l scoase afară binișor și 'l legă de unul din parii porței, acolo unde cu 9 ani mai înainte Grozea adormise ne mâncat și gonit și unde visase că va veni o zi când 'și va răzbuna.</p>
<p>Acum, ce mai voești cu mine, întrebă arendașul, care se uita cu lăcomie în drumul poterei, sperând că va sosi la timp pentru a prinde pe bandit și a 'i lua înapoi testamentul.</p>
<p>— Mai voesc un lucru, — zise Grozea. — Voesc să fiu drept cu tine. Voesc să te trimit să mă chemi în judecată înaintea lui Dumnezeu pe care l'ai batjocorit atâta vreme.</p>
<p>În acelaș timp, casa arendașului începuse să ardă, după ce 'i fusese dat foc în urma ordinilor ce avea banda, și după ce patru tovarăși spărseseră în întru toate lăzile și luaseră toți banii câți erau în casă.</p>
<p>La vederea flăcărilor, Megalicheades făcu o sucitură pentru a se dezlega, dar Grozea ridică cuțitul și grecul se opri cu groază.</p>
<p>— Iartă-mă frate! — zise el rugându-se. 'Mi ai luat tot; fie-ți milă de mine.</p>
<p>— Am să 'ți mai iau un lucru și apoi te las. 'Mi trebuie viața ta. Grozea ridică din nou cuțitul, dar se opri de o dată, căci auzise un tropot de cai cari veniau în fuga mare.</p>
<p>— Ei bine, — zise el; — Iată vine și potera. Vom vedea acum cine e mai tare. Cât pentru tine du-te dracului!</p>
<p>Zicând acestea, înfipse cuțitul în inima spurcatului și strigă oamenii.</p>
<p>Slugile luaseră fuga îndată ce văzuseră focul; așa că bandiții aveau în fața lor numai potera pe care o știa cât e de ne trebnică.</p>
<p>Potera, comandată de subprefect, nu îndrăzni să vină până la curte; se îngrozise la vederea flăcărilor. Numai câți-va din poterași avură mai mult curagiu și se apropiară. Ei descălicară și cu iataganele scoase intrară în curte. De o dată însă, fură înconjurați de bandiți și se începu un măcel înfiorător. Sângele curgea în valuri din amândouă părțile și corpurile zăceau fără viață luminate de flăcările ce se ridicau spre cer. Îndată veniră toți poterașii, afară de subprefect, și câte va minute nu se mai putea vedea de cât o mulțime amestecată și fierul iataganelor cari loveau în carne de om. Bandiții se luptau vitejește, iar poterașii pierdeau ne încetat și numărul și curajul. Singur Grozea ucisese cinci poterași, fără să fi fost atins de vre unul. Țipetele celor ce cădeau umpleau aerul de groază și s'amesteca în văzduh cu pâlpâitul flăcărilor.</p>
<p>În fine, câți-va poterași, ne mai putând ține lupta o rupseră la fugă lăsând pe loc cea mai mare parte dintr'ai lor și patru voinici dintr'ai lui Grozea, între cari și Ion, vizitiul Serdarului.</p>
<p>Căpitanul strânse împrejurul său pe tovarășii rămași în viață și le zise:</p>
<p>— Fraților, vă mulțumesc pentru voinicia și credința voastră. De acum sunteți liberi să vă duceți unde vă place. Bani aveți destul; repeziți-vă în satul vostru; luați-vă femeile și copiii și grăbiți-vă a apuca drumul Bucureștilor. Mâine să vă găsesc adunați în pădurea de la Buftea. Eu vă voi duce într'un județ mai depărtat, unde veți spune că ați fugit de la voi de sărăcie și de frica unor tâlhari și vă voi cumpăra eu locuri de hrană. Cât pentru mine, trebuie să găsesc pe Maria.</p>
<p>Grozea se înecă în lacrimi și lăsând pe tovarășii săi, alergă afară din sat, 'și desprinse calul și porni ca fulgerul către Monastirea Paserea, cu capul gol și cu carabina în mâna dreaptă.</p>

<p>***</p>

<p>În două ceasuri ajunse la Paserea unde ceru numai de cât să vorbiască starițel.</p>
<p>Starița speriată la vederea acestui om așa de îngrozitor, începu să 'și facă cruci peste cruci și a chema pe Dumnezeu în ajutor.</p>
<p>Grozea însă nu 'i lăsă multă vreme de rugăciune și o întrebă cu vioiciune.</p>
<p>— Ce ai făcut cu femea pe care am lăsat-o ieri aici? Nu 'ți fac nici un rău, numai spune adevărul.</p>
<p>— Voi spune tot, maică. Femea de care întrebi a plecat chiar acum.</p>
<p>— Cu cine? — întrebă Grozea înfuriat.</p>
<p>— Cu un om care a venit, și care a făcut-o să meargă cu densul. A luat-o cu dânsul pe cal și au plecat.</p>
<p>— În cotro? Vorbește iute.</p>
<p>— Auziam de drumul călărașilor. Dar, dacă această femeă este soția sau amanta d-tale, apoi mă jur pe Dumnezeu că ea este...</p>
<p>— Că ea este vinovată! Noapte bună...</p>
<p>— Că este nevinovată!</p>
<p>Grozea nu putu auzi aceste vorbe căci era deja departe de ușă.</p>
<p>Într'o clipă încăleca calul și se luă pe urma fugarilor.</p>
<p>Poate că dacă ar fi suflat un vânt puternic, n'ar fi avut iuțeala cu care alerga Grozea ca un nebun pe drumul cel mare dintre Paserea și satul Brănescii.</p>
<p>Abia ieșise din acest sat și zări înaintea lui, cu tot întunerecul ce era încă, o umbră zburătoare; grăbi mersul și văzu bine un cal, care ducea pe Alexe ținând în brațe pe Maria care era leșinată.</p>
<p>Grozea opri calul, întinse carabina și trase!</p>
<p>Glonțul intră prin spatele lui Alexe și ieși prin pieptul Mariei... Amândoi căzură, iar calul speriat luă fuga și intră în pădurea vecină.</p>
<p>Grozea răsuflă o dată din toată puterea plămânilor săi, întoarse calul și veni la pas înapoi la monastire pentru a se odihni.</p>
<p>El uitase de nefericitul trădător al lui Megalicheades; uitase tot, pentru că era mulțămit... o mulțumire crudă dar sinceră!</p>
<p>Starița se ruga încă înaintea icoanei, când Grozea intră pe ușă.</p>
<p>— Ce ai făcut? Pentru Dumnezeu, ce ai făcut! Spune; oh spune omule!...</p>
<p>— Cea ce eram dator să fac, maică. Ține douăzeci de galbeni și roagă-te la Dumnezeu să 'mi ierte păcatele.</p>
<p>— Dar ea era ne vinovată...</p>
<p>— Sfinția ta zici!</p>
<p>— Eu spun adevărul. Acel om a venit aici a seară și a spus că soțul acelei femei e mort și că înainte de a cădea ucis l'ar fi rugat pe el să aibă grijă de femeia lui, să o ia cu dânsul și să trăiască, unde vor ști ei fericiți. Ea s'a împotrivit ne încetat și nu l'a crezut. În cele din urmă, el 'i a spus că trebuie să fugă pentru binele ei, de oare ce potera va veni aci și o va ucide. Eu însumi am crezut toate acestea și 'i am rugat să scutească sfânta monastire de un omor și să plece cât mai curând. Atunci ea a leșinat, iar el a luat'o și suind'o pe calul său, ah plecat...</p>
<p>Grozea căzuse pe gânduri. Lacrimi arzătoare curgeau pe obrajii lui. El uitase oboseala și se ridică pentru a părăsi acest loc unde avea durerea s'auză vorbindu-se despre nevinovăția Mariei, floarea florilor din câmpul tinereței și modelul cel mai curat de virtute femeiască.</p>
<p>Încălecă și luă drumul către București, plângând ca un copil și îngânând tăcerea nopței cu suspinele lui. Aurora începuse a se ivi și vântul cel dulce al dimineței venia să răpiască lacrimile întristatului haiduc.</p>
<p>Natura întreagă era veselă; numai Grozea plângea în această oră a deșteptărei și a fericirei. Ciocârlia se ridica în aer pentru a sărbători aurora; privighetoarea dezmierda crângurile și pitpalacul 'și striga sotioara printre grâne. Numai Grozea era trist în mijlocul bucuriei; numai el n'avea pe cine să cheme lângă sine... Maria era moartă... moartă de mâna lui... și el trăia încă! El trăia, căci soarta voise ca misiunea lui să nu fie sfârșită.</p>

<p>încheiere</p>
<p>Grozea veni la Băneasa unde găsi pe sluga lui Megalicheades și 'i dete o sută galbeni, zicându-i să se ducă unde voește! În aceeași zi, veni la Buftea, dar aci nu găsi pe foștii săi tovarăși: ei nu se înduraseră a 'și părăsi satul, ori-ce li s'ar fi întâmplat. Atunci Grozea plecă spre satul tovarășilor săi unde ajunse noaptea. Lasă testamentrul în mâna unui bâtrân din sat și se retrase.</p>
<p>Veni în București unde prin bani reuși a 'și lua un pașaport pe un nume schimbat și trecu în Moldova, unde mai trăi două luni, în care timp nu făcu de cât a umbla din sat în sat și a ajuta pe nenorociți.</p>
<p>Într'una din zile isprăvise banii și nu știa ce scop ar mai avea viața lui, fără să poată face bine și fără Maria.</p>
<p>Era într'o Sâmbătă seara. Soarele abia sfințise și luna pân'atunci alburie, începuse a 'și auri discul și a vărsa pe pământ lumina ei dulce și mis-terioasă. Grozea era în satul Cozmești, districtul Tecuci, unde trăsese la o casă din marginea satului. De astă dată, el nu mai întrebă, ca în tot-d'auna pe unde trecea, despre traiul oamenilor, ci cum sosi acolo, rugă pe bunul găzduitor să 'l lase a dormi afară. 'I se împlini dorința și fata gazdei 'i aduse numai de cât ce-va de mâncare. Grozea, însă, mulțămi din inimă fetei și 'i spuse că nu poate mânca nimic; apoi se înveli în mantaua lui haiducească și voi să doarmă.</p>
<p>Peste puțin toți dormiau și liniștea nopței se lăsase din văzduhurile Cerului. Numai o ființă nu putea să doarmă în sat; numai Grozea nu putea închide ochii.</p>
<p>El simțea de câte-va zile un rău ascuns, o boală pe care n'o putea înțelege și în contra căreia căuta să se lupte; dar... din zi în zi, răul se mărea și apropia de sfîrșitul său pe acela care într'o vreme atâta de scurtă făcuse atâtea acte de om și de român câte un altul n'ar fi putut face într'o viață întreagă.</p>
<p>În acea seară, Grozea simțea o strângere de inimă mai mare ca altă dată. Numele Mariei era pe buzele lui în fie-ce minut și 'i se părea mai mult ca ori când că vede pe mult iubita lui scăldată în sânge și zăcând în pulberea din mijlocul drumului.</p>
<p>Era miezul nopței. O slăbiciune ne obișnuită cuprinse pe Grozea care văzu limpede că peste puțin are să 'și plătească tributul vieței, că are să se ducă a întâlni pe Maria. Atunci, 'și strânse puterile și strigă pe omul casei care se grăbi a veni lângă strein. Grozea 'l rugă să cheme pe preotul satului și să aibă grije de el, căci e tare bolnav. Preotul fu chemat și Grozea povesti ministrului Dumnezeesc faptele săvârșite de el, numele lui și ceru iertare pentru uciderea Mariei. Spuse că e bolnav de părere de rău și de dorul aceleia care l'a iubit cu toată puterea unei inimi curate și a căreia nevinovăție strigă la Cer.</p>
<p>Preotul împărtăși pe haiduc și voi să se depărteze. Grozea însă 'l opri rugându'l să mai stea, căci el se simte slăbind și numai lângă un preot ar mai putea să aibă curagiu care nu trebuie să părăsească pe om până la moarte.</p>
<p>Preotul primi, se așeză lângă căpătâiul bolnavului și 'l întrebă de unde este. Grozea însă nu răspunse. Preotul repeă întrebarea, dar aceiași tăcere...</p>
<p>Atunci bunul preot se aplecă îngrijat spre fața nenorocitului și o lacrimă sfântă căzu din ochii săi... El văzuse ochii bolnavului înecați în lacrămi și gura mișcândui-se fără a putea scoate un cuvânt.</p>
<p>Grozea pierduse limba și 'l podidise plânsul gândindu-se că moare departe de locul nașterei sale și fără ca Maria lui să fie lângă dânsul pentru a'i șterge lacrimile! O singură mângâere avea haiducul în aceste minute: că moare ca un adevărat creștin, de și ca cel mai nefericit orfan!...</p>
<p>Aurora se ivia la răsărit și natura se deștepta la viață și la fericire, pe când Grozea vedea apusul vieței sale. El murea în ora deșteptărei!... Săracul orfan!...</p>
<p>Abia se luminase de ziuă și tot satul află despre moartea marelui haiduc pe care pân'atuncl nimeni nu 'l cunoscuse, de și mulți 'l văzuseră.</p>
<p>Cred că nu se poate mai bine încheia această modestă descriere, de cât reproducând poezia d-lui Alexandri în care se găsește un admirabil tabel al unul haiduc mort. Numele de Groza, pe care 'l găsim în această poezie, credem că nu e altul de cât Grozea al nostru. Ori cum ar fi însă, suntem fericiți că și cu această ocaziune putem arăta nemărginita noastră admirațiune pentru meritele ilustre ale marelui poet; și, apoi chiar dacă Groza n'ar fi Grozea, credem că nici un rău n'am adus națiunei române, arătându-i cum știau bunii români să 'și facă datoria, în vremile acelea când pecinginea streinismului sta înfiptă încă în carnea și oasele acestei țări.</p>
<p>Iată poeziă d-lui Alexandri:</p>

<p>Groza</p>
<p>Galben ca făclia de galbenă ceară,</p>
<p>Ce-aproape-i ardea,</p>
<p>Pe-o scândură veche, aruncat afară,</p>
<p>De somnul cel veșnic Groz'acum dormea</p>
<p>Iar după el nimeni, nimeni nu plângea.</p>

<p>Poporu 'mprejuru-i trist cu 'nfiorare</p>
<p>La el se uita.</p>
<p>Unii făceau cruce, alții de mirare</p>
<p>Cu mâna la gură capul clătina,</p>
<p>Și 'ncet lângă dânsul se șoptea așa:</p>

<p>„El să fie, Groza cel vestit în țară,</p>
<p>„Și 'n sânge 'ncruntat!</p>
<p>„El să fie Groza, cel-ce ca o fiară</p>
<p>„Fără nici o grije de negrul păcat</p>
<p>„A stins zile multe și legea a călcat!</p>

<p>Un moșneag atuncea cu o barbă lungă,</p>
<p>La Groza mergând,</p>
<p>Scoase doi bani netezi din vechia sa pungă,</p>
<p>Lângă mort îi puse mâna-i sărutând;</p>
<p>Mai făcu o cruce și zise plângând:</p>

<p>„Oameni buni, în iarnă bordeiu-mi arsese,</p>
<p>Și p'un ger cumplit</p>
<p>Nevasta-mi cu pruncii pe câmp rămăsese,</p>
<p>N'aveam nici de hrană nici țol de 'nvelit,</p>
<p>Și nici o putere; eram prăpădit!</p>

<p>Nu așteptam alta din mila cerească</p>
<p>De cât a muri.</p>
<p>Când creștinul ăsta, Domnu-'l odihnească!</p>
<p>P'un cal alb ca iarna în deal se ivi</p>
<p>Și-aproape de mine calul își opri.</p>

<p>Nu plânge, îmi zise, n'ai grijă române,</p>
<p>Fă piept bărbătesc;</p>
<p>Na! să-ți cumperi haine și casă și pâine...</p>
<p>Și de-atuncl copii-mi, ce-i tot pomenesc,</p> 
<p>Oameni buni, de-atuncea în ticnă trăesc!</p>

<p>Și sărutând mortul, bătrânul moșneag</p>
<p>Oftă și se duse cu-al său vechi toeag;</p>
<p>Iar popor 'n zgomot strigă plin de jale:</p> 
<p>„Dumnezeu să-i ierte păcatele sale!“</p>
<p>FINE</p>
</body>
 </text>
</TEI>