<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Foamete: ediție POPLITE</title>
        <author>Rădulescu-Niger, N. G.</author> 
        <respStmt>               
          <resp>codare POPLITE</resp>
          <name>Teodora Iuriusciuc</name></respStmt>   
        <respStmt>               
          <resp>verificare codare POPLITE</resp>
          <name>Lucreția Pascariu</name></respStmt>   
        <respStmt>
          <resp>corectură manuală</resp>
          <name>Mădălina-Elena Albu</name>
        </respStmt>
        <respStmt>
          <resp>verificare corectură manuală</resp>
          <name>Lucreția Pascariu</name>
        </respStmt>     
        <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
      </titleStmt>
      <publicationStmt>
        <publisher>UAIC</publisher>
        <date></date>
        <availability>
          <licence target="https://creativecommons.org/licenses/by/4.0/"/>
        </availability>
        <ref type="doi" target="10.5281/zenodo.10781442"></ref>
      </publicationStmt>
      <sourceDesc>
        <bibl>
          <author>Rădulescu-Niger, N. G.</author>
          <title>Foamete</title>
          <pubPlace>București</pubPlace>
          <publisher>Foița ziarului „AURORA”</publisher>
          <date>1896</date>
          <decoNote type="ilustratii" subtype="no"/>
          <dim unit="char" type="mare"/>
          <extent>
            <measure unit="word">8280</measure>
            <measure unit="page" type="under_250"/>
            <measure unit="foileton" type="under_65"/>
			<measure type="incomplete"></measure>

          </extent>
        </bibl>
      </sourceDesc>
    </fileDesc>
    <profileDesc>
      <textClass>
        <keywords scheme='https://opentheso.huma-num.fr/opentheso/api/theso/Typologie'>
          <term type='domaine' ref="https://hdl.handle.net/20.500.11942/crteb7oodgosm">literatura</term>
          <term type='factualite' ref="https://hdl.handle.net/20.500.11942/crt22aacdhvi7">fictiune</term>
          <term type='forme' ref="https://hdl.handle.net/20.500.11942/crtnufdew1lfb">proza</term>
          <term type='genre' ref="https://hdl.handle.net/20.500.11942/crthuyig1pxri">roman</term>
          <term type='agencement' ref="https://hdl.handle.net/20.500.11942/crtbdm5xnc6io">foileton</term>
          <term type='origine' ref="https://hdl.handle.net/20.500.11942/crtxolq1evsr9">opera originala</term>
          <term type='discours' ref="https://hdl.handle.net/20.500.11942/crt4wma17ncnj">narativ</term>
          <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
          <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
        </keywords>
        <keywords>
          <term type="receptare" n="5"/>
          <term type="republicare" n="2"/>
		   <term type="finished"></term>
        </keywords>
      </textClass>
    </profileDesc>
    <encodingDesc>
      <projectDesc>
        <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
        <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
		 <p>Cuvantul cheie de tip "finished" indica stadiul realizarii operei de catre autor.</p>
         <p>Masura de tip "incomplete" indica faptul ca am gasit romanul in forma incompleta.</p>
      </projectDesc>
    </encodingDesc>
  </teiHeader>
  
  <text>
<body>
  <div type="part"  n="1">
<p>Foița ziarului „AURORA”</p>
<p>FOAMETE</p>
<p>(început)</p>
<div type="section" n="1">
<p>I</p>
<p>Fă-te încoace mai repede, Ioane.</p>
<p>Iacă mă fac și mai repede</p>
<p>Ion zisese numai cu gura, că din tot așa mișca: încet, lălân de parcă era deșălat.</p>
<p>Doamne, galben mai era la chip, săracul de el de parcă topise cineva cu de-a sila ceară pe obrajii lui de altădată, arși de soare, dar rumeni, rotunzi, izvorâtori de sănătate.
</p>
<p>Ochii i se duseseră în fundul capului, de unde porneau căutături obosite ca dintr-un asfințit de soare</p>
<p>Capul, semeț, într-o vreme, între umerii drepți și vârtoși, acum făcea umbră pipetului între umerii încovoiați și fără vlagă.</p>
<p>Picioarele lui păreau două vrejuri care nu-și mai pot duce roadele.</p>
<p>Localitatea de brațe ce să mai zici? Ce-ai zice de două ramuri de stejar de care numai coaja ce mai este.</p>
<p>Femeia care-l chema să vie mai repede, aștepta în poartă cu niște ochi aprinși ca de boală</p>
<p>Era înaltă și subțirică de cine știe ce chin ascuns, cu obrajii ofiliți ca două mere rupte, prea crude, care se zbârcesc fără să se coacă.</p>
<p>Nu-i mai rămase sân, nu-i mai rămase nici fir de carne, parcă se usca văzând cu ochii.</p>
<p>Cămașa înnegrită pe dânsa se frângea peste pustia de fustă ruptă și necârpită care abia i se mai ținea pe șolduri.</p>
<p>Sta c-o mână pe unu din stâlpii portiței și cu gâtul întins: i se bătea gâtleju de parcă i se ghemuise sufletu acolo.</p>
<p>— Păi cum să fie ? Vânt de vorbe degeaba și la urmă ploaie de pumni.</p>
<p>— Te bătură?</p>
<p>— Mă bătură.</p>
<p>Muierea, vru să mai spuie ceva, dar gura i se făcuse clei; vorbele i se lipiră de cerul gurii.</p>
<p>Stătu locului ea bătută la pământ, în vreme ce Ion trecu pe lângă dânsa, trăgându-și din greu trupul ca de bou la carul prea încărcat.</p>
<p>Și încărcat îi era sufletul, lui bietul Ion de mânire amară, trupul lihnit de nemâncare și trupul de nesomn.</p>
<p>Se trânti pe prispă cum își trânti omul ostenit sarcina din spuse și rămase cu capul în jos ca o cracă neruptă bine care atârnă.</p>
<p>Muierea se apropia, încercând parcă să izvorască din sufletul ei o putere de împotrivire, vecină bărbăției</p>
<p>— Ei, lasă Ioane că doar n-ai muri, grăi dânsa</p>
<p>Și graiul parcă îi era mai intim.</p>
<p>— Iacă om răbda și astă seară și mâine de-o vrea Dumnezeu, până când s-o îndura tot el să ne dea o bucățică pentru gură.</p>
<p>Om răbda, fă nevastă, noi, bine; dar păcătoșii ăia de copii, cu ce sunt ei vinovați să rabde, că nu vezi cum se uită în ochii noștrii de ți se rupe sufletul?</p>
<p>(Va urma)</p>
</div>
  </div>
<div type="part" n="2">    
<p>Foița ziarului „AURORA”</p>
<p>FOAMETE</p>
<p>(Urmare)</p>
  <div type="section" n="1">
<p>Muierii parcă i se învălui pe dinaintea ochilor și mai să cadă.</p>
<p>— Au adormit, mititeii maicii cu nădejdea că o să le aducă tătuțu de mâncare... zise ea cu lacrimi în grai.</p>
<p>— De mâncare ! șuieră românul cu amărăciune — de mâncare! De unde? De la Curte? De la afurisiții ăia care n-au suflet? Că m-am dus să le cer cu binișorul, să mă fac la ei dator pe viață .. Și dacă am stăruit și le-am zis și eu ca omu o vorbă acolo, nu de rău, iacă sări cu înjurături, boierul, și năpusti pe ușă cu ghionturi. ... parcă m-ar fi prins cu hoție ori cu cine știe ce alt păcat neiertat...</p>
<p>— Mânca-le-ar câinii măruntaiele! zise femeia cu ură. Cum de-i rabdă Dumnezeu !</p>
<p>— Și unde să te duci să năzuesci rogu-mă prin vecini, unde ? Că toți se vaită că n-au. Așa foamete n-au pomenit nici ăi bătrâni, de când cică sunt ei pe lume! Ce blestem o mai fi și ăsta ! Am întâlnit pe nea Vasile Prostu cum îi zic; era prăpădit săracul; și el pățise ieri la curte, ce am pățit eu azi. Nu mai știu românii ce să facă.. Încalte nu ne ia Dumnezeu sufletele, să nu mai pătimim ? Și nici de muncă nu mai e la Curte, că tot te-ai mai ajunge cu câte ceva de pe acolo...</p>
<p>Atunci se auzi un scâncit de copii în casă.</p>
<p>— Iacă ! se deșteptă Gheorghiță... Aoleleu, ce-i dăm băiatului, mitetelu, ce-i dăm!</p>
<p>Și biata nevastă, așa tot văitându-se, dădu fuga în odaie.</p>
<p>— Maică, mi-e foame... se auzi copilul că plângea... N-a venit tăicuțu?</p>
<p>— O să vie, maică, o să vie, prins a căuta muma să-l îmbuneze.</p>
<p>Deodată Ion se ridică. Plânsetul băiatului îl arsese în suflet.</p>
<p>O croi pe poartă ca un nebun.</p>
<p>— Unde te duci, se auzi din urmă glasul speriat al femeii.</p>
<p>Ion dădu din mâini și se duse înainte ca glonțul.</p>
<p>................</p>
<p>Ce-i drept, mare, era o foamete cumplită </p>
<p>De cu primăvara holdele râdeau soarelui ce le da viață. Și râdeau și de bucurie și de nădejde și fețele românilor.</p>
<p>Și numai iaca se porniră într-o bună dimineață, după craiul nou de parcă se spărsese cerul și nu putea Dumnezeu să-l cârpească în niciun chip.</p>
<p>De plivit grâul nici nu era vorbă, atât la porumb nici prin gând să treacă ; de chibzuit cu ovăzul și orzul pace bună !</p>
<p>Rapița se cam fuduli ea nici că parcă-i creștea inima la ploaie, iar apoi prinse a putrezi, dacă se făcuse lăcoviște în ogor.</p>
<p>Grâul, tot așa, începuse să piară lanurile de arătau cu pete, pete  îngălbenite, pe care apoi s-așeza noroiul și făcea locul negru.</p>
<p>Râurilor le veni și lor peste mână de atâta apărie năvălită în albiile lor și nu se mai putură cuprinde între maluri.</p>
<p>Luncile ajunseră lacuri și grâul pajiște peștilor.</p>
<p>Iar când câte o clipă, două, soarele străbătea printre acei nori furioși, mâhnitoarea priveliște lumina.</p>
<p>Și atunci, de jalea câmpurilor, fugea iarăși între norii care se așezau trâmbă de pânză și se storceau fără contenire.</p>
<p>Șoselele se desfundaseră ; drumurile ajunseră făgașuri. Nici chip să mai poată porni carul pe undeva.</p>
<p>Nu mai întâlneai decât blestemuri.</p>
<p>Iar în vremea asta, munca sta, brațele stăteau; gurile sfârșeau fără să vadă aducându-se la loc, ale trebuinciose casei.</p>
<p>Acum chip se luminase, după o lună și mai bine de potop.</p>
<p>Dar locariele se scurgeau cu încetul ; lanurile în mare parte erau împotmolite; grânele stricate.</p>
<p>Ori încotro îți învârteai ochii, prăpăd ; un oftat lung și greu ți se urca pe coș din adâncul rărunchilor.</p>
<p>Vremea mai de tot trecută pentru porumb ; iar soarele parcă își pierduse vlaga, așa usca de încet ogoarele.</p>
<p>Din multe părți ale țării soseau vești de deznădejde, că precum și pe acolo se deslănțuise urgie la fel.</p>
</div>
<div type="section" n="2">
<p>II</p>
<p>La câteva linii mai departe de casa lui Ion Tabără șade Ilie Gazdă.</p>
<p>Îi zicea lumea așa, fiindcă într-o vreme fusese cică, gazdă de oameni buni, de ăia ca cinstea chioară și cu mâna în punga altuia.</p>
<p>Cică îl prinseseră atunci pe Ilie cu mâța în sac, dar mi-l scăpase nu știu care avocat, de ăla care te ghilește la tribunal și te întoarce acasă pânză albă ca lumina.</p>
<p>Ilie prinsese minte și se făcuse iarbă înflorită la casa lui: toți se minunaseră de dânsul ; — nimeni nu-l păștea.</p>
<p>Ilie se ducea la biserică și se închina de câte ori dascălul aprindea lumânări la icoanenele mari, de liturghii, duminica, sărbătoarea ; chema pe popa să-i facă acasă sfeștanii, iar la Sflntul Ilie făcea praznic mare. Atunci îi intrau și lui rudele în casă. Incolo, niciodată</p>
<p>Să fi dat el cumva un ciur de mălai ? Doamne păzeste ? Să fi primit să asculte nevoia cuiva ? Dară!</p>
<p>Nici cu amanet, nici pe datorie curată nu întindea nimănui un fir de pai, un bob de grâu, un grâuncior de ori ce-o fi fost.</p>
<p>La cârciumă se ducea, nici vorba; grăia însă numai cu aia a lui Regiei, cu Popa, cu logofătul moșiei; uneori, și asta rar, cu vreun fruntaș, doi din sat.</p>
<p>Când venea arendașul de la târg, Ilie căuta să i se întâmple în cale ca să-l atragă plecăciune multă.</p>
<p>Și fiindcă, de altminteri, se pricepea Ilie și la ale plugăritului, arendașul se cam sfătuia cu dânsul asupra pusului porumbului ori a locurilor mai potrivite pentru grâu sau pentru altceva.</p>
<p>Nica Ilie era ca un fel de boier al statului care numai cu fețe procopsite se îndemna la vorbă.</p>
<p>E un român înalt la trup și din belșug zidit.</p>
<p>(Va urma)</p>
</div>
</div>
  
  <div type="part" n="3">
<p>Foița ziarului „AURORA”</p>
<p>FOAMETE</p>
<p>(Urmare)</p>
    <div type="section" n="2">
<p>Capul lui parcă e un pepene uns cu miere și tăvălit pe un fulgi, așa de tuns ce se poartă și așa de albi ce-i sunt perii.</p>
<p>Mustața groasă cât două vrăbii se ridică răsucită cu fudulie de amândouă părțile gurii.</p>
<p>Căutătura nu prea veselă și gura nu prea dată pe glume</p>
<p>Îți cam venea să îți scoți căciula când îl întâlneai, că e chipeș, al naibii!</p>
<p>Și îi dădeau bună ziua românii dacă nu era chip să se facă că nu-l văd, dar încolo îl cam înjurau, unde nu se puteau cu nimica îngrădi pe lângă dânsul.</p>
<p>Casa lui Ilie Gazda, e de cărămidă, cu ferestre mari, cu brâuri albastre și înflorite pe ici colo din mistrie. Are vreo patru odăi despărțite printr-o tindă cu vatră în fund .. .</p>
<p>În ele curățenie și numai lucruri mândre ieșite din războiul și din mâinile muierii care era o harnică și jumătate.</p>
<p>Ea, chip, nu se ținea așa de fudulă ca Ilie, dar era nedarnică tot ca el.</p>
<p>Curtea totdeauna le era plină cu trebuincioasele pentru casă și celarul cu unelte bune pentru câmp.</p>
<p>Aveau numai zece pogoane de loc și ce scoteau din ele era pentru nevoia casei și a vitelor : grâu, porumb, ovăz pentru cal, nutreț pentru boi și vacă. Dacă-i prisosea ceva vindea la strângătorii precupeți. Cu, curtea arendașului, ca și cu locuitorii, nu voiau să aibă socoteli de nici un fel.</p>
<p>Atâta doar, la pogoanenele lor, cât aveau în clin și în mânecă cu câteva fete din sat, ca să le ajute la muncă.</p>
<p>Doi băieți ai lor stăteau toată vremea la târg în școli: unu la școală militărească, altul la aia de poduri și șosele: și erau sârguitori și cuminți băieții, când veneau în vacanță acasă, mai nici se simțea satul de dânșii.</p>
<p>Iar când îi vedeai, numai pe amândoi îi vedeai, și pe partea pădurei, prin zăvoi, ori călări ducându-se cine știe pe unde.</p>
<p>Neica Ilie era necăjit acum, dânsul ia și lumea ailaltă hodelele lui, care veneau pe marginea pădurei, erau înecate de nu le da de urmă.</p>
<p>În asfințit, el și muierea stăteau pe prispă</p>
<p>— Și nu se mai scurg lacuri, grăiește dânsa cu necaz.</p>
<p>— Dacă nu se îndură Dumnezeu cu noi, răspunse Ilie, cu căutătura spre apusul încins cu un brâu de sângerii.</p>
<p>Nu vezi la asfințit ? Iar să plouă.</p>
<p>— Bine că avem de anul trecut ce ne trebuie... că mare lipsă era în sat, la toți, grăi muierea și oftă</p>
<p>Avem, nevastă: da uite e rău să cheltuiesti, din ce ai pui deoparte. Iacă, de ce o fi cu Ion Tabără?</p>
<p>Ce e drept, chipul deznădăjduit al lui Ion se ivise în poarta lui Ilie Gazdă ca un semn de moarte în inima fricosului.</p>
  <p>Că așa i se năluci lui Ilie, când îl zări pe Ion. Pe loc îi trecu prin gând că l-a cerut, pornise dânsul. Greu îi venea lui Ilie și să-i dea, greu îi venea și să nu-i dea, fiindcă uite, îi făcuse și Ion, o dată, un bine.</p>
  <p>Nu-l putea uita binele ăsta, numai venea, nu’și cum. peste mâna să cunoască și să întoarcă pentru bine </p>
<p>— Împinge mai tare, Ioane, îl strigă muierea, leica Dobrina.</p>
<p>Ion se opinti vârtos. Se ținea ea și porta nu-i vorbă, dar și Ion nu mai era în puterile lui.</p>
<p>Alergă leica Dobrina.</p>
<p>— S-a umflat de ploie multă, bat-o Dumnezeu, grăi dânsa și o deschise.</p>
<p>Ion, cu fața pierită, cu ochii rătăciți, nu grăi nimic, trecu pe lângă dânsa ca un lunatic și merse de se trânti pe prispă lângă Ilie.</p>
<p>Aci icni câteva clipe, cu capul plecat pe piept, cu brațele atârnându-i.</p>
<p>Muierea se apropie mirată ; Ilie se uita la Ion, nu cu suflet milos, dar cu gândul că trebuia să-i dea ceva fiindcă îl vedea prea din cale afară chinuindu-se.</p>
<p>— Da ce ai, măi Ioane? îl întrebă leica, ea întâi, cu ochii la Ion, dar și cu ochii la Ilie pe care îl sfida hain.</p>
<p>Ion ridică la dânsul, ăl chip supt de foame și de gânduri amare.</p>
<p>Doamne sfinte, te înjunghiau la inimă căutăturile lui.</p>
<p>Lui Ion prinseră a-i curge lacrimile și atâta putu rosti, încet ,dar sfâșietor:</p>
<p>— Murim de foame.. .</p>
<p>Leica Dobrina se cutremură de înfiorata ce tu. Ilie se ridică roșu la față, cu ochii tulburi: trebuia să-i dea...</p>
<p>Dar dacă i-o da care va să zică se cunoștea dator lui Ion, și dânsul nu voia să se cunoască dator nimănui.</p>
<p>Leica Dobrina prinse a căuta milos la Ilie. Îl întrebă din ochi dacă să se repezească și să se întoarcă din casă cu poala plină.</p>
<p>Vremuri grele, Ioane, rosti Ilie cu posomorâre. Ni-s pogoanele înecate, n-avem nici noi.</p>
<p>Leica Dobrina se înfioră, dar acum de groază. Prea era fioros la inimă, Ilie ăsta al ei.</p>
<p>Ion parcă auzi, parcă n-auzi... se învălui pe dinaintea ochilor numai și rămase nemișcat o clipă.</p>
<p>— Păi dacă n-aveți..., șopti dânsul și parcă-l urai deodată, și ce putere ascunsă, că porni repede, ca o piatră aruncată cu praștia.</p>
<p>— Doamne, Ilie, grăi muierea. Tot avem mai mult ca dânșii și nu era să-l dăm tot...</p>
<p>— Ei, cheamă-l dracului și dăi; numai să nu-l mai văd eu ..</p>
<p>Ilie fugi în casă ; Dobrina alergă după Ion. Insă nu-l mai văzu, și rămase în portă furată de gânduri cu părere de rău și cu milă.</p>
<p>Pe urmă, iaca închide poarta și fuga unde își avea ale casei; umplu un ciur ca mălai, legă în șorț ceapă, o bucățică de pește sărat și o zbughi pe poartă fără să se mai uite înapoi.</p>
<p>(Va urma)</p>
    </div>
  </div>
  <div type="part" n="4">
<p>Foița ziarului „AURORA”</p>
<p>4</p>
<p>FOAMETE</p>
<p>(Urmare)</p>
<div type="section" n="3">
<p>III</p>
<p>În sat, spre capătul liniei a patra, de unde ieșeai în câmp, e o grădină plină de toate bunătățile pământului.</p>
<p>E grădina unui călugăr care locuia în sat de pe vremea lui Cuza Vodă.</p>
<p>Călugărul ăsta avusese odată cică, bănet, nu glumă.</p>
<p>Dar când Vodă-Cuza întoarse statului toate averile mănăstirilor, luă și pe ale călugărului Dionisie, îi dădu însă statul ăsta loc să-și clădească o casă, parale de a clădit, și călugărul se așeză aici, ca și precum să trăiască în pace, ca într-un fel de mănăstire a lui.</p>
<p>Călugărul mi se puse pe muncă și peste câțiva ani, uite, își rândui grădina de mergea vestea de dânsa prin toate satele prin împrejur.</p>
<p>Casa în caeltia era încăpătoare ca pentru trei case de români, că pesemne mai pusese el ceva bănișori deoparte să nu rămână numai cu ce-i lăsase Vodă.</p>
<p>El, chip’ unde își odihnea bătrânețile, avea numai un pat de scânduri acoperit cu o velință și sfinte icoane pe toți pereții.</p>
<p>În celelalte odăi însă îți era mare drag să stai, știi ca într-o casă de boier.</p>
<p>Vezi că părintele Dionisie primea musafiri dintre proprieitari și arendașii megieși mai ales pe vremea trandafirelor și a pumeturilor.</p>
<p>Care cum venea, cu coșulețele pline se întorcea.</p>
<p>Iar musafirii îi trimiteau și el de la Curțile lor, porumb, grâu, mușchii, găini, știi, tot lucruri bune ca pentru cinstita față a Sfinției Sale.</p>
<p>Era milos, părintele Dionisie, și blând la chip, și cu glas care îți mergea la inimă, și cu ochii smeriți de te făcea sfios.</p>
<p>Barba-i mângâia brâul, și era albă și mirositoare ca florea crinului; părul îi ieși de sub potcap ca o apă cu valuri liniștite.</p>
<p>Era frumos la chip; nu gras, dar roșior și fraged ca un obraz de floare mare.</p>
<p>Nu i-ai fi dat, ăia șaizeci de ani, ce zicea  Sfinția Sa că-i are, doamne ferește.</p>
<p>Nimeni nu grăia rău de părintele Dionisie, dimpotrivă, îl lăuda, că înzestrește cu câte ceva pe toate fetele care se duceau să muncească în grădina părintelui.</p>
<p>Să fi muncit în grădina Sfințeniei Sale și să fi fost fată cu lipie atunci te-alegeai cu milă; altfel nu știu de ce, părintele văita că n-are nici frântă, dacă te duci să-i ceri și te jelești că n-ai</p>
<p>Părintele Dionisie se pregătea pentru cina de seară și gusta cu poftă dintr-un pahar subțire, o băutură care mirosea foarte frumos.</p>
<p>Ce mai față albă de pânză subțire srălucea pe masă și ce talere albe ca spuma, și ce cuțite, furculițe curate, să-le zici argint, nu altceva.</p>
<p>Iaca veni baba Leanca, casnica părintelui, cu două oușoare fierte, mari și proaspete și curate, de îți venea să le înghiți cu coaja cu tot.</p>
<p>— Sărut mâna sfinte părinte, grăi baba.</p>
<p>A venit un român de-al nostru, cică să-l primesc, că nu știu ce are să-ți spună.</p>
<p>— Cheamă-l taică, cheamă-l, zise Sfinția Sa cu voie bună și cu blândețe de arhanghel.</p>
<p>Și când se înfățișa Ioan, îi câzu în genunchi și prinse a-i săruta poala rasei și a o da pe la ochi și pe frunte.</p>
<p>Părintele Dionisie îi grăi după ce-l facu să se ridice.</p>
<p>Mila Domnului peste dumneata, fiule. Ce ananghie te aduce la smeritul de mine?</p>
<p>— Păi sărut mâna sfinte părinte, începu Ioan mai cu sufletul la loc ,e mare aici pe capul nostru. Ne prăpădește lipsa; uite, îmi mor copii de foame. Eu și nevasta n-am pus nici furnica în gură, de ieri la prânz.</p>
<p>— Ai copii mari, omule ? întrebă Sfinția Sa. Vreo fată așa care să știe rostul muncii în grădină. Am nevoie și-i plătesc bine cu mălaiul cu legume și cu parale.</p>
<p>— N-am, sărutând părintele, că îmi sunt mici și băiatul și fata..</p>
<p>— Atunci du-te cu Dumnezeu române și caută de muncă, caută, pomană fac ălor neputincioși.</p>
<p>Glasul părintelui se mai inspiră ; Ioan rămăsese ca de piatră.</p>
<p>— Să-ți muncesc eu, părinte, numai îndură-te, că nu-s leneș, păcatele mele... Dar nimeni n-are de muncă.</p>
<p>— Bine, bine, atunci vino mâine.</p>
<p>Iaca intră baba, cu un pui de mămăliguță care aburea și era galbenă ca aurul.</p>
<p>Ochii lui Ioan sticliră; parcă-i tăia prin pântece și gura i se umplu de apă.</p>
<p>Într-o clipă, un îndemn nebun îl îmbrânci să apuce talerul din mâna babei și făcu un pas.</p>
<p>Baba se feri, părintele Dionisie răcni la dânsul, — și nu mai era atunci cel blând și bun ca bunătatea.</p>
<p>Ioan se năpusti pe ușă, cu puminii strânși cu ochii însângerați, turbat de foame și de mânie.</p>
<p>Afară amurgise bine.</p>
<p>Stătu o clipă locului și se uită împrejur ca un câine care caută pe cineva la care să se dea. Lunia era pustie. Pe la urechi îi trecu glasul băiatului lui... Mi-i foame maică, a venit tăicuțu ?</p>
<p>Își apucă cu măinile amândouă capul și porni la fugă afară din sat drept înainte.</p>
<p>Dădu în gură și ce mai de patere la el că piciorele i se afundau în noroi, noroiu i se prindea de cizme, — iar dânsul se ducea înainte, în neștire, capchiu.</p>
<p>Când ajunse în șosea, tocmai trecea nu știu cine într-o cărucioară ușurică. Nu prea trăgea calul și românul îl tot ardea cu biciul și-l striga.</p>
<p>Ion se aruncă înaintea calului și-l opri. Haramul, asta aștepta, că nici nu mai mișca.</p>
<p>(Va urma)</p>
</div>
  </div>
  <div type="part" n="5">
<p>Foița ziarului „AURORA” </p>
<p>5</p>
<p>FOAMETE</p>
<p>(Urmare)</p>
    <div type="section" n="3">
<p>Românul din căruță se răsti la Ion, prinse a îl înjura, îl arse cu biciul și dacă văzu că ăla nu se dă înlături, sări și veni la el.</p>
<p>Ion, nici una, nici două, îl apucă de gât, îl trânti jos ca pe o scândură. Și-n vreme ce românul striga înăbușit, Ion îi căută punga ori chimiru.</p>
<p>Calul, lăsat în voia lui, o șterse înainte și scutură din cap, și dădu din picioare, până ce răsturnă cărucioara. Atunci se opri.</p>
<p>Ion găsi o pungă, pipăi, pricepuse că e ceva înăuntru și o luă la goană spre sat.</p>
<p>Când ajunse acasă, căzu în prag fără grai, fără conștiință, cu punga în mâna lui strânsă clește.</p>
</div>
<div type="section" n="4">
<p>IV.</p>
<p>Băiatul și fata lui Ion dormeau liniștiți, cu chipurile senine, de-ți era drag să te uiți la dânșii : mâncaseră bine din ce adusese leica Dobrina.</p>
<p>Pe o masă cu trei picioare erau vreo două talere de lemn, unu cu șnițel, pește fiert, altul cu nițică salată. O jumătate de mămăliguță și câteva fire de ceapă le sta tovarășe. Marina lui Ion își aștepta bărbatul și nici nu gustase măcar: cu el voia dânsa să-și potolească foamea. </p>
<p>Când îl văzu că se lungește în prag mai mult mort, nu mai putu de spaimă și-i trase multe sufletul până să-l aducă în firea lui pe bietul Ion.</p>
<p>După ce se desmetici, rămase o clipă locului să-i aducă aminte, și dacă își aduse, își apucă în mâini capul: gândul că se făcuse tâlhar la drum mare îi înnegrea sufletul cu adâncă mustrare.</p>
<p>În viața lui nu făcuse rău cuiva, nu năzuise la al altuia, și acum, uite păcat! într-o clipă de turbare se făcu hoț!</p>
<p>Fără doar și poate, românul pa care îl jefuise o să se plângă la primărie, de acolo iaca o să-i dea de urmă și cine știe câte pățănii după aia !</p>
<p>Muierea câta la divisul cu ochii săi Înspăimântați, nedumerită, să grăască, să-l întrebe.</p>
<p>— Iaca, ce-am făcut ? grăi Ion, trântind punga, care semăna unei opărite, uscată, plină de zbătături.</p>
<p>Se ridică de jos apoi, se prinde de ușorii ușii, și prinse a spune muierei.</p>
<p>— Ascunde o, Ioane, că e rău de noi, zise întâi Marina</p>
<p>— Ba o să mă duc mâine pe la Primărie, și o să spun primarului că om o fi și m-a ierta... grăi Ion. Tot mi-a da Dionisie să mă duc mâine la muncă la el la grădină.</p>
<p>M-oi duce, și-om avea de grabă, doar până s-or scurge lucrurile</p>
<p>—Păi, fă și așa Ioane, că rău e să te cerți cu cinste, rău... Ia de îmbucă colea, că uite, Dobrina a fost mai cu milă decât omul ei și ne-a adus, săraca, de mâncare....</p>
<p>Doamne, Ioane, dacă n-am plâns cu sughițuri,când i-am văzut pe Ghorghiță și pe Lenuța cum îmbucau, lacom și cu râs, mititeii maicii.!. Ia hai, vin-o.</p>
<p>Ion și muierea prinseră a îmbuca repede și tăcuți. După câteva clipe numai rămânea fărâmă de mămăliguță, fir de ceapă, fir de salută, bucățică de pește.</p>
<p>Doar ce pusese Marina deoparte pentru copil să aibă când s-o face mâine dimineața.</p>
<p>Dormiră ca bușteanul.</p>
<p>A doua zi Ion purcese la primărie</p>
<p>Ce să vezi acolo?</p>
<p>Mai tot satul. Toți românii, cu ele pierite, îngrijiți, prăpădiți. Nu mai era chip de trai și alergară, tineri și bătrâni, să se sfădească precum că ce să facă cu afurisita de lipsă.</p>
<p>Ion Toader se tot ferea de-o parte. Parcă era tot teamă c-o să-i ghicească românii isprava de ieri.</p>
<p>Ce-i drept auzi pe unu că zice :</p>
<p>— Îl găsi notarul mai mort pe șosea</p>
<p>— Și unde-i acum?</p>
<p>— Păi la primar acasă, cică..., și o să vie primarul cu el încoace.</p>
<p>— Pe cine-l împinse dracu să facă asta pe înserate și lângă sat ?</p>
<p>— Păi nevoia a smințit ea pe cineva ? e lucru de glumă?</p>
<p>Lui Ion Tabără, îi fugise sângele din obraji. Se lipise de un salcâm lângă îngrăditura primăriei, și nici nu sufla. Inima i se făcuse cât un purice nu mai avea curaj să se destăinuiască primarului și nici curaj să fugă acasă. Îl țintuise acolo rușinea și mustrarea.</p>
<p>Ia ascultati , mari omeni buni, prinse a grăi un ăla scurt, legat, — tulpină pe care n-o scoate din rădăcini furtuna.</p>
<p>Să facem pe notar să scrie o petiție de aia și s-o trimitem la un ministru de ăla că precum n-avem cu ce ne mai ține viața. Uite, ăi de prin împrejur făcură și dacă am face toți de prin toate părțile, li s-o pleca urechia spre noi, și ălora de la București. Că de ! dacă nu zbieri, nimeni nu te aude și nu știe cum ți-e cojocu pe spate.</p>
<p>—Da ce-mi folosiră ăia dacă se plânseră la București, mă ! ce îmi folosiră ? grăi un altul.</p>
<p>— Ei folosul vine el.. Că ăi de la târg sunt grei ca plumbul și le trebuie zbierete nu glumă, ca boilor nărăviți, mai zise unul</p>
<p>— Păi să facem dacă e așa, grăiră mai toți.</p>
<p>—Da dumneata Ioane, nu deschizi gura? Că altădată a dumitale se auzea mai departe, îi grăi lui Ion ăl care începuse vorba.</p>
<p>Ion se scutură ca din somn și căută cu spaimă.</p>
<p>— Lăsați-l, vai de el, grăi unul, că pe el l-a lovit și mai rău afurisita de nevoie...</p>
<p>He-hei!— oftă românul,— nici vită în bătătura lui, nici plug; de, cu mâinele numai. .</p>
<p>— Primarul!. Iacă primarul și cu ăla... Se auzi atunci.</p>
<p>Ion se lăsă jos la rădăcina salcâmului abătut de toți sfinții.</p>
<p>(Va urma)</p>
</div>
  </div>
  <div type="part" n="6">
  <p>Foița ziarului „AURORA” </p>
  <p>6</p>
  <p>FOAMETE</p>
  <p>(Urmare)</p>
    <div type="section" n="4">
<p>Primarul, un ăla tânăr, isteț român voinic și harnic, prinse a mulțumi, că toți își luau căciula la dânsul, și trecu pe prispa primăriei.</p>
<p>După el, se strecură ăl furat, un sârb, că se vedea el după chip ; cât să fi fost vreun grădinar de pe alocurea.</p>
<p>S-arăta sfios și cam tremura</p>
<p>Primarul îi spuse să intre în primărie.</p>
<p>Iacă că veniră notarul, ajutorul și vreo trei consilii. Trecură și dânși lângă primar.</p>
<p>Soarele se uita în răstimpuri dintre nori la mulțimea nevoiașă, parcă ar fi vrut să le dea inimă să le lumineze cugetele. Parcă ar fi vrut să le spună că nimeni nu stăpânește cu desăvârșire și nu face cum îi voia lui; că el, soare, mult ar fi dorit să le usuce mai repede ogoarele, să le dea avânt la muncă, dar că norii nu-i dau pace, nici lui, soare, putere de viață... Nădejde însă purceda din razele lui furișate, că nădejdea mai înfiripează sufletul.</p>
<p>Nădejde, lume nevoiașă, nădejde!</p> <p>— Păi, ia ascultați, începu primarul, după ce unu, doi, grăiră în chestie.</p>
<p>Bine e să facem și cum ziceți:</p>
<p>Că am fost aseară la Curte, așa de la mine, să văd ce zice boieru. Și dacă i-am spus că precum că se prăpădaște lumea în sat, că nu mai avem ce vinde.. ...</p>
<p>— Așa-i, așa-i.... păcatele noastre.</p>
<p>— Iaca ce mi-a zis boieru ; că nu poate să dea porumb fiindcă dacă nu e vreme de muncă, ci o să dea când o începe munca. Și dumnealui însă m-a povățuit să dăm jalbă la București, că se zvonește cică, de pe acolo, că precum că „guvernul” - o să cumpere de la „proprietari”  porumb și o să-l împartă pe la noi la sate... O fi, n-o fi, bine-ar fi să fie ; iar noi să scriem petiție și mă reped eu cu vreo câțiva fruntași s-o dăm.</p>
<p>— He-hei, da până la mila „guvernului” ce mâncăm!? strigă cu deznădejde un bătrân; îi tremura barba albă și îngălbenită ca lâna, îi tremura, săracu, glasul și ținând picioarele, lângă toiag, parcă se sprijinea gârbovit.</p>
<p>— Hai la curte cu toții. Înainte să murim la ușa  boierului... dacă om muri, cu greu o să găsească prin alte părți, grăi un român.</p>
<p>— Stațl să facem trebă cu minte. Uite, să scriu hârtia, și s-o iscălesc. Pe urmă om mai vedea, zise primarul.</p>
<p>— Iscălim! iscălim! strigară toți</p>
<p>Când să intre primaru înăuntru dădu cu ochii de sârbu care stătea ghemuit pe o laviță :</p>
<p>— Ascultă creștine, îi grăi primaru. Cam fă-te a ieși pe poartă și a-te cam vârâ printre români că tot satul e acuma strâns. Poate-l vezi pe ăl cu pricina. Numai îți spui o dată că n-a fost din sat de la noi păcătosul ăla, n-a fost.</p>
<p>Românii se cam dăduseră de-oparte și făcuseră un fel de ghirlandă de jur împrejurul curții. Stăteau pe vine și râcâiau în pământ, așa ca să-și facă de lucru în neștire.</p>
<p>Sârbu se cam îndemna spre ușă și nu știu cum aruncă ochii că întâi pe Ion Tabără mi-l zări, rezemat de salcâm și ascultând parcă la vreo doi, trei care grăiau lângă dânsul.</p>
<p>I se năluci lui, că la drept vorbind, bine, bine nu-i prinsese chipul, — ori era chiar ăla care mai era să-l trimită pe ailaltă lume ? Se frecă nițel la ochi și cam cu frică păși pe prispă.</p>
<p>Iacă atunci, pe când sârbu se uita țintă la Ion, ăsta ridică ochii într-acolo și rămase cu ei țintă la sârb.</p>
<p>Din ochii și ai unuia, și ai altuia pornea ca pe un fir nevăzut, un fel de văpaie care-i ardea la față. Sârbu, mai să se repeadă la Ion, Ion mai să se ridice și să fugă.</p>
<p>Cum să se arate el vinovat în ochii satului care-l știa cinstit și vrednic ? Așa nu ; chiar dacă o veni Sârbu la el, o să se facă că n-aude nu vede — și pe urmă, ce? Satu adică n-o să-i ia partea ?</p>
<p>Pe urmă s-o duce el la primar să-i spună cum și ce fel, ca numai primaru să știe și să-l ierte. Atunci i s-o ridica de pe inimă greutatea păcatului.</p>
<p>Sârbu s-apropie deodată de Ion și îl apucă de umăr.</p>
<p>— Dumneata ești, te cunosc....</p>
<p>Lui Ion îi trecu un fior prin trup, însă nu se dădu. Prinse a ridica la sârb niște ochi plini de nedumerire.</p>
<p>— Mă cunoști dumneata pe mine? Ei, și dacă m-ai cunoaște, adică cum vine asta ? grăi Ion cu liniște. Sârbu luă mâna de pe umărul lui Ion și stătu sfios.</p>
<p>Insă nu știu ce, din suflet îi spune că ăsta era vinovatul. Îi cam trecea pe dinaintea ochilor ca prin ceață, un trup de om aidoma ăstuia.</p>
<p>Nenorocul lui Ion să se scoale atunci de jos, odată cu românii de lângă el.</p>
<p>Sârbului i se lămuri și mai bine că adică tot om așa de înalt și de subțiratic era ăla, și mi-l apucă de un braț.</p>
<p>— Dumneata m-ai strâns de gât și mi-ai luat punga, grăi el...</p>
<p>—Ce tot are ăsta cu tine, Ioane? grăi unu din românii ăia.</p>
<p>— Păi știu eu, cică l-am strâns de gât și am luat punga.. Ia fugi acolo, creștine, ori nu ți-e a bine?</p>
<p>— Ba nu, dumneata ești... Vino la primar să te caute, și începu să-l tragă de braț.</p>
<p>Ion se smuci; sârbu prinse a se agăța de dânsu, — și atunci săriră câțiva români și mi-l îmbrânciră pe sârb până cine știe unde.</p>
<p>— Du-te dracului rebegitule... — Ion să fure ? Ion să strângă de gât! — Uite a dracului lighioană, vrea să vâre în năpaste om nevinovat....</p>
<p>Atunci iacă primiru că se ivi și începu să-i cheme la iscălit.</p>
<p>Sârbu se așeza la poartă. Nu-l îndemna inima să-și vadă de drum.</p>
</div>
<div type="section" n="5">
<p>V</p>
<p>Care cum trăgea cu degetul, pe hârtie, oricare om iscălea cu mana lui, dacă știa carte, ieșea în curte.</p>
<p>(Va urma)</p>
</div>
  </div>
  
  <div type="part" n="7">
  <p>Foița ziarului „AURORA” </p>
  <p>7</p>
  <p>FOAMETE</p>
  <p>(Urmare)</p>
    <div type="section" n="5">
<p>Acolo se lua cu alți trei, patru făcea un pâlc și o punea pe șosea.</p>
<p>Dacă te uitai din capăt și până într-o îndepărtare dreaptă de un kilometru, vedeai numai pâlcuri ca Duminica când iese lumea de la biserică.</p>
<p>Toți se duceau la cârciumă, numai Ion o porni acasă ca de acolo să se ducă apoi la Părintele Dionisie precum ca să vadă la ce-o să-l pună să munceasă.</p>
<p>Nu luă seama sârbu cure-l pândea cu ochii ca un vulpoi și care ce mișcă d’a furișatele în urmă.</p>
<p>Sârbu se opri în dreptul unei fântâni ca să aștepte până ce Ion s-o mai îndepărta.</p>
<p>Îl văzu după vreo câțiva pași, că intră într-o curte.</p>
<p>— Acolo șade, își grăi Sârbu.</p>
<p>Acum, luptă pe el, dacă să se ducă după român, ori dacă să pândească până ce s-o porni poate de acasă și el atunci să intre să sperie muierea ; fiindcă i se înfipsese așa în gând, că ăla era cu pricina. E ciudat cugetu când să pornește într-un astfel; vrei să scapi de prigonirea lui vrășmășească și de ce cauți să fugi de el, mai tare te prinde și te sfredelește.</p>
<p>Sârbu n-așteaptă multă vreme că Ion ieși  să se ducă la părintele Dionsie ; nici n-avu vreme! măcar să se pitească, fiindcă Ion o luă de partea cealaltă.</p>
<p>De cum coti românu și nu se mai vâzu, fuga Sârboteiu și intră în curtea lui Ion, apoi nici două deschise ușa casei.</p>
<p>Marina când văzu om străin, ieși în tindă.</p>
<p>— Da pe cine cauți la noi omule? întreabă dânsa foarte mirată.</p>
<p>— Românu dumitale era să mă omoare aseră și mi-a luat punga; am dat de urmă și dânsul ca să nu-l dau de gol m-a trimis la dumneta să-mi dai punga cu parale, grăi sârbul repede.</p>
<p>Muierea, cu toate că-l ascultase plină de fiori, necrezătore de fire își închipui repede că multe se întâmplă prin lume, și dacă un sârb, îi grăi, cu suflet nevinovat, mirat de așa ciudățenie.</p>
<p>— Ori ești beat, creștine? Despre ce pungă vorbești dumneata ? Omul meu să omoare român la drum să-l fure poate? Hai te cară devaci, ori pun mâna pe cobiliță.</p>
<p>Sârbu câta o clipă la dânsa uluit...</p>
<p>Ce dracu! pre semne nimeri..Gându lui însă nu-l lăsa...</p>
<p>— Ia nu te face vicleană, leică! Dacă îți spun eu că omu dumitale m-a trimis... L-am cunoscut mai adineauri la primărie, m-am luat după el, uite, chiar acum când a ieșit din casă, am vorbit cu el. Era să-l dau în gura satului, dar fiindcă am învoit cu el să vin să-mi dai punga ! | dă-mi și nu m-ai pun plângere la primărie ..</p>
<p>— Atunci de ce nu s-a întors cu dumneata, grăi Marina prinzându-se</p>
<p>— De rușine, răspunse sârbu.....</p>
<p>Marina sta la îndoială..</p>        
<p> Deodată, iaca Ion.</p>
<p>Sârbu își întoase capul și se făcu vânăt; Ion rămase o clipă ca de ceartă și încremenit locului; muierea lui se uita nedumerită, când la unul, când la celălalt.</p>
<p>Ion se răzgândise pe drum : de ce să se ducă singur la părinte? Altă milă face ochilor și sufletului un copil și chibzuise repede să ia cu dânsul pe Gheorhiță că avea limbă dezlegată, baiatul</p>
<p>Și iacă în dreptul pragului că i se zărea sârbu afurisitul.</p> 
<p>Într-o clipă, până într-atâta i se ridică sângele, până într-atât i se mări în fața ochilor primejdia, până într-atât i se arătă de ucigașă prigonirea sârbului că se și repezi la dânsul și-l apucă de gât și-l frânge de genunchi la pământ.</p>
<p>— Tot tu ești sârbu și începu să se bată cu deznădejde ca să scape.</p>
<p>— Tot eu afurisitule scrâșni Ion afară de el amețit de furie, — tot eu.</p>
<p>Și degetele lui uscate ca niște dinți de fier, se înfipseră adânc în gâtlejul Sârbului. Ochii ăstuia se holbară și ieșiră sticloși din adâncătura lor, limba îi atârnă din gură afară plecată spre dreapta ca și capul.</p>
<p>Când muierea se desmetici puțin și-i strigă.</p>
<p>— Ce faci Ioane?</p>
<p>Și când Ion îl lăsă pe bietul Sârb era târziu. Sârbu se rostogoli moale de încheieturi și greu ca plumbul se dusese din el sufletul.</p>
<p>Ion se aplecă repede, înfricoșat, îl zgâlțâi, parcă să-l pună în picioare. Degeaba.</p>
<p>Atunci, îi dădu drumul. Sârbu pică pe brânci și se întinse puțin, în vreme ce Marina căuta la Ion cu multă groază și împietrită. Afară linia era pustie; în odaie din stânga se auzeau copiii râzând și gâfâind de trântă, erau sătui și veseli.</p>
</div>
<div type="section" n="6">
<p>VI</p>
<p>În unele primejdii mari sunt clipe de înmărmurire care nu țin mult și care nu te pierd fără intoarcere. Lui Ion și Marinei li se limpezi degrabă dinaintea ochilor. Nu își mai ziseră că ce-a făcut Ion e păcat greu ; ci se uitară unu la altul cu pricepere de gând, măsură cu mintea primejdia și se văzură cu putere în fața ei.</p>
<p>— Unde-l aruncăm ? fu a dintâi vorbă a lui Ion fără tremur în glas ci numai c-o licărire ciudată în ochi.</p>
<p>— Să-l ascundem în celar, Ioane până diseară și pe urmă în ăl puț părăsit din curtea lui Tase...</p>
<p>— Acolo, fă? Dar dacă l-or slei acuma când o începe munca, fiindcă așa auzii pe alde Tase...</p>
<p>— Da nu-l or mai slei dânșii în vara asta că făcură oamenii destule puțuri pe la răspântii.</p>
<p>— Acolo l-om arunca.. .</p>
<p>Se pleca puțin asupra Sârbului și grăi întunecat :</p>
<p>Bătu-mi-te-ar Dumnezeu, lighioana dracului, că spre păcatele mele te-a făcut mă-ta și te-a trimis în cale... Nu lăsai dracului punga și mai alungai după ea ! Așa-i că acum ți e mai bine? — Apucă-l Marino de piciore și hai mai repede să-l îndosim, că uite, mi se învălue la inimă când mă uit la stârvu lui....</p>
<p>(Va urma)</p>
</div>
  </div>
  
  
  <div type="part" n="8">
  <p>Foița ziarului „AURORA” </p>
  <p>8</p>
  <p>FOAMETE</p>
  <p>(Urmare)</p>
    <div type="section" n="6">
<p>Marina deschise ușa celarului și o propti, apucă pe sârb de picioare, și Ion de cap, și îi târâră înăuntru, în vreme ce Gheorghiță, băiatul lor, crăpă ușa de la odaie...</p>
<p>— Măicuță, mie mi-e foame</p>
<p>— Intră înăuntru, afurisite, îi strigă Ion întorcându-și capu.</p>
<p>Băiatul se făcu nevăzut în odaie.</p>
<p>— Lenuțo, grăi el surori sale, tăicuțu și măicuța, vâra în celar un sac plin..</p>
<p>O să avem de mâncare.</p>
<p>— Aoleo! hai să-i cerem mămăliguță....</p>
<p>— Hai! Ție ți-e fome ?</p>
<p>— Păi cum! Ce? dar ție...?</p>
<p>Și amândoi crăpară ușa.</p>
<p>— Așa, Marino, l-am pus bine până diseară... grăia tocmai atunci Ion.</p>
<p>— Numai de nu ne-ar vedea nimenea diseară.</p>
<p>Când ieșiră în tindă și dară cu ochii de copii, rămaseră o clipă sfioși.</p>
<p>— Da ce căutați voi în ușă, afurisiților?!</p>
<p>— Păi ne e foame. grăiră amândoi...</p>
<p>— N-am ce vă da... zise Marina.</p>
<p>— Da, parcă n-am văzut noi că duceați amândoi un sac de mălai în celar...</p>
<p>Ion și Marina cătară unul la altul</p>
<p>— Bine, lasă că vă dă maica, grăi Marina.</p>
<p>— Dă-le nevastă; eu mă duc la părintele Dionisie precum ne-a fost vorba, și iau pe Lenuța cu mine. Hai cu taica, fată, c-o să-ți dea moș Părintele, ție, mămăliguță...</p>
<p>Haide tăicuțule...</p>
<p>— Numai să nu zăbovești Ioane. .</p>
<p>— Lasă că știu eu...</p>
<p>Ion, după o clipă porni cu fata lui, la Părintele Dionisie, iar Gheorghiță aruncă pe urma lor o căutătură de părere de rău că nu-l luase tăicuțu și pe dânsu.</p>
<p>Nu trecu mult după ce plecă Ion și Lenuța și iacă vecini, nevasta unui român, Voicu, se ivi și plânse cu vaiete.</p>
<p>— Da peste ce-ai dat, Mando? o întrebă Marina.</p>
<p>— Păi îmi moare omu; nu mă lasă Marin, nu mă lăsa... și biata femeie începu să-și smulgă părul de deznădejde.</p>
<p>— Ei cum, din ce i-a venit?</p>
<p>— Iac-așa, o sfârșeală  și apoi l-a luat cu fierbințeală și la lingurică. De două zile n-are nimica în gură, Marino, că n-am nici firicel de mălai.</p>
<p>Și dacă mi l-o lua Dumnezeu vrea să mă ia și pe mine; n-avem încotro să ne întoarcem.</p>
<p>—Maică, grăi Gheorghiță, care se făcuse ghem într-un colț, avem un sac de mălai: să dai lui nea Voicu, că el îmi dă mie și mere...</p>
<p>—Tacă-ți gura, smintitule, se răsti Marina.</p>
<p>—Ce? aveți un sac cu mălai, Marino, da cum de vă puse măna în păr!..</p>
<p>—Da, n-avem, leică, zău nu știu eu ce i se năluci popănditului.</p>
<p>— Aș zău, dacă aveți milă și de noi, Marino, că nu spunem la alții.. Și apoi nu ne dați de pomană, că s-or mai îmbuna ele, vremurile, și o sa vă dăm împrumutul înapoi.</p>
<p>Marina că n-am,— Manda: ba lasă că aveți, dar nu vreți să dați și altora,—se luară la clanță, se afurisiră, și Manda porni acasă, iar până seara tot satu știu că Ion Tabără are un sac de mălai.</p>
<p>De unde-l are și cum fu vorba între mai mulți la cârciumă; și de unde până acum toți ar fi jurat pentru cinstea lui Tabără, acum fel de fel de bănuieli prinseră a face toți pe spinarea lui.</p>
<p>— Ei, îți place, muiere? certă Ilie Gazdă pe leica Dobrina. Apoi să mai crezi românului, fir-ar al dracului de român; aaa și alergase la noi după cerșit!</p>
<p>— Și tu! n-avea el săracu, fii pe pace; dar o fi găsit acuma ..</p>
<p>— Atunci să-i vedem omenia : o să-ți ducă înapoi ce i-ai dat dumneata.</p>
<p>— Doamne, Ilie, pestrițe mațe mai ai.. nu mai dai cuiva ceva, că te vede Sfântu Ilie ; auzit-u-m-ai ?</p>
<p>În vremea asta Ion Tabără fusese la părintele Dionisie și se întoarse acum cu Lenuța de mână, înapoi acasă.</p>
<p>Baba de la părintele, îi spusese că Sfinția Sa se repezise până la mănăstirea Ciorogârlei, unde era să rămâie ca să asculte Sfânta Liturghie a doua zi că era Duminică.</p>
<p>Baba se îndurase de Lenuța și-i dăduse o coajă de pâine din tainul ei, și din coajă rupea cu poftă fetica în vreme ce-și târa piciorușele prin noroiul subțire.</p>
<p>Purceda spre seară. Începuse a bura și crivățul să sufle.</p>
<p>Iacă, la cotitura unei uliți, dinspre marginea zăvoiului, un român se smuncea să scape din mâinile altuia! și striga ca să-l lase că n-a furat din pădurea ăluia...</p>
<p>Cum îl văzu pe Tabără, românu prinse a-l chema.</p>
<p>—Ioane, vin mă, de mă scapă de pădurar. Trecea pe lângă el, n-avu încotro, se opri. Era Vasile Prostu.</p>
<p>— Da ce ai cu el, neică Savule ? grăi Ion Pădurarului.</p>
<p>— Păi l-am prins, nu vezi și dumneata? tăia copacii stăpânirei în zăvoi.</p>
<p>— Ce tăiam măi creștine. Îl zgâriam cu fierăstrăul să fac nițel mălai din coja copacilor... Uite, abia adunai o jumăte de traistă.. Îi spui lui neica Savu că numai aveam de îmbucat și dânsu vrea să mă duc la primărie, să mai îmi dea amendă..... Parcă asta îmi mai lipsea, saracu de mine.</p>
<p>— Lasă-l nea Savule, lasă-l păstosul de el... că n-o sărăci stăpânirea pentru asta . Nu vezi dumneata că e prăpăd pe noi?.</p>
<p>— Și-mi zace muierea acasă, nea Savule, bolnavă și nu am ce-i da să îmbuce ca să-și mai ție viața...</p>
<p>Lacrimile îl podidiră pe bietul Vasile; iar Savu îi dădu drumu.</p>
<p>— Da să nu te mai prind, Vasile!</p>
<p>— Lasăcă nu mă mai prinzi. O să răbdăm și noi de foame până ce ne o strânge Dumnezeu de pe lume .. Păi na!</p>
<p>Și Vasile o luă la repedea la drum ștergându-se la ochi cu dosul palmelor.</p>
<p>(Va urma)</p>
    </div>
  </div>
  
  <div type="part" n="9">
  <p>Foița ziarului „AURORA” </p>
  <p>9</p>
  <p>FOAMETE</p>
  <p>(Urmare)</p>
    <div type="section" n="6">
<p>Păduraru se întoarse la rostul lui. Ion porni acasă oftând din greu.</p>
</div>
<div type="section" n="7">
<p>VII</p>
<p>Cam după vreo zece zile veni veste la primărie că guvernul dă porumb românilor, de la fiecare arendaș, care, oriunde se găsește și are porumb în coșare.</p>
<p>Arendașul locului făcuse declarație la stăpânire că poate da câte 10 băniți de fiecare cap de familie, ceea ce făcea, una peste alta, vreo patru sute de chile pentru ale cinci sate care îi da lui brațe de muncă. Stăpânirea avea să-i plătească lui câte patruzeci de lei chilul, iar românilor să le ia perceptorul odată cu biru la fiecare trimestru câte ceva până s-or achita de porumbul luat de la arendaș.</p>
<p>Și-i venea bine arendașului, fiindcă da porumbul cu 4O lei chilul luat de la coșarele lui, și el nu mai plătea transport, decât dacă l-ar fi vândut vreunui negustor de grâne.</p>
<p>Unde mai puneți că dumnealui avea mult porumb stricat din pricina multelor ploi. N-ar fi luat nici zece lei pe o chilă să-i fi vândut pentru porci. Iar acum îl amesteca cu ăl bun și îl da unu cu altu tot pe prețu de 40 lei...</p>
<p>Parcă mai căuta românu cum e pormbu, ori se îngrijea stăpânirea să se încredințeze că porumbu e ca lumea soarelui, ori ca mătasea broaștei.</p>
<p>Cum auziră românii, se și porniră la curte negură, care avea căruță, așternea un zăblău într-însa și mâna boii în goană s-ajungă el întâi, să scape el întâi; care n-avea căruță îl rugă la ăl de avea și se învoia să-i aducă și lui porumbu a doua zi.</p>
<p>Alții care aveau saci, se puneau câte patru cinci tovarăși la o căruță și dădeau năvala la curte.</p>
<p>Era o învălmășeală de ziceai Doamne ce-i.</p>
<p>Curtea era înțesată de care și de români; pe șosea abia puteai trece printre carele cu boii dejugați.</p>
<p>Boii rumegau mult în sec; copiii și nevestele tremurau de frig sub ploaia măruntă care bătea la oase.</p>
<p>Așteptau rândul nu și le lungă</p>
<p>În curte gălăgie. Coșarlele în câte două, trei locuri erau presurate de oameni ca niște în vreme de război.</p>
<p>Isprăvniceii înjurau și măsurau și se certau că românii nu le umpleau banițelele,  iar porumbul curgea pe găurile coșarelor ca o apă pestriță, și  mucegăit. Pentru asta nu răzbeau la magazia de unde li se da porumbul. Cu toate că porumbul ăla era ăla din magazie și-l amestecau isprăvniceii, nimeni nu se asta, era boabe porumbul, de grijă de la mai dezlegă acasă.</p>
<p>(Va urma)</p>
</div>
  </div>
  
  <div type="part" n="12">
  <p>Foița ziarului „AURORA” </p>
  <p>12</p>
  <p>FOAMETE</p>
  <p>(Urmare)</p>
    <div type="section">
<p>Iar din ele, înăuntrul bisericii, se răsfrângea o văpaie întreagă care lumina tâmpla și făcea să strălucescă tot ce închipuia argint și aur.</p>
<p>Iadul zugrăvit pe bolta ferestrei din stânga, deasupra strâmbei, în bătaia văpăiei de sânge, prindea viață și înfricoșat se mai arăta pentru păcătoșii chinuiți de diavolii chinuitori.</p>
<p>Îi vedeai abia parcă cum se frământă unii, de dor năprasnic, și cum vâră dracii țepile într-înșii, în vreme ce li se mișcau limbile ca para focului și cozile ca furci ale întunericului.</p>
<p>În bolta ferestrei din drepta, într-o lumină slabă, Mântuitorul, cu chip blând, binecuvânta o lume întreagă de copii grămădită în jurul lui.</p>
<p>Puțin câte puțin lumina de sânge se ștergea, iar sfinții de pe cele opt icoane mari ale tâmplei se iviră ochilor într-o lumină potrivită</p>
<p>Sfântul Nicolae parcă își rostea rugăciunea de seară; Sfântul Mina cerea parcă pentru omenire vreo dezlegare de la Mântuitorul; Sfântul Ioan Botezătorul purta parcă în ochi dorul de apa Iordanului; Fecioara în umbra ce începea acum își strângea mai cu grijă parcă Dumnezeiescul prunc la sân; Arhanghelul Gavril pe o ușă și Arhanghelul Mihail pe altă ușă, unul ținea cumpăna sufletelor și celălalt sabia cu care dă drumul sufletului din închisorea trupului ; Sfântul Spiridon storcea o cărămidă,în mână-i rămânând lutul pe când în sus se ridica focul și în jos curgea apa, Sfântul Petre într-o parte și Sfântul Pavel de altă parte, în încheietura tâmplei cu peretele, așteptau liniștiți hramul lor de a treia zi.</p>
<p>Perdeaua de everă era trasă în lături. Înapoia sfintei mese Mântuitorul pe cruce, dormea somnul de om și martir în vreme ce coroana de lumină care-i împrejmuia capul mărturisea de Înviere și de viață veșnică.</p>
<p>Iar lumina asfințitului care scădea clipă cu clipă, pornea din altar îndemn de îngenunchiare și de frică.</p>
<p>Nu mai rămăsese la spovedanie decât un român ; Ion Tabăra.</p>
<p>In fața, ușei mici din stânga,  plecat cu fața la pământ, către asfințit, și numai când părintele se apropia de dânsul, Ion ridică fruntea și ochii speriat!</p>
<p>— Ia vino, fiule, de-ți fă și dumneata rândul, îi grăi părintele, îndreptă către strana ararchiu de lângă care îi era scaunul.</p>
<p>Ion umblă după preot ca un om bătut de gâtuluri și de vreo mustrare de cuget.</p>
<p>Apoi, căzu în genunchi înfiorat de o frică fără margini: firește,  a spus păcatul în lăcașul Domnului.</p>
<p>Părintele Iftimie îi așternu  patrafirul și rosti o rugăciune ca pentru a-l vrednici pe pâmânt de harul mărturisirei.</p>
<p>— Ei, fiule, grăi apoi cu blândețe: ești în Casa Celui ce toate le-aude și care în toate cugetele omenești străbate. Nu tăinui nimic din ce-ai făptuit, deschide-ți inima întreagă, oricât de greu ți-ar fi păcatul, și nădejdea să ne-o punem în îndurarea lui Iisus Hristos Mântuitorul .. . .</p>
<p>Fiecare cuvânt rostit rar, cu credință și cu dragoste, zbura către înălțime cu răsunet din ce în ce mai slab.</p>
<p>S-ar fi asemănat parcă pietricelei lăsată in iazul liniștit : despică apa și iscă valurile care, cercuri-cercuri, din ce în ce mai subțiri, se împrăștie și se pierd în ele înșiși.</p>
<p>Valurile s-au șterș, dar pietricica rămasă e în iaz.</p>
<p>Așa, fiecaree cuvânt rostit, are răsunet, și dacă tu martor s-a rostit, scris rămâne.</p>
<p>Părintele Iftimie era martor ceresc și Ion l-a apucat de friguri, fiindcă dinții îi clănțăneau, își mărturisi înfricoșatul păcat ce făcuse moarte de om.</p>
<p>În vremea aceasta biserica se tot cufunda în umbrele serii.</p>
<p>Și când Ion sfârși de mărturisit, prin ușa bisericii rămasă deschisă, străbatea o lumină de amurg care se știa parcă să trecă din pridvor în biserică.</p>
<p>Toate, în lăcașul Domnului, se amestecau cu întunericul, și numai două, trei candele pâlpâiau la Iconostas și deasupra averii, împrăștiind licăriri așa de slabe că se pierdeau în însăși neputința lor de-a lumina.</p>
<p>Părintele Iftimie îngrozit de greutatea păcatului, dar și pătruns de milă și de îndurare până în adâncul sufletului, se întreba dacă era vrednic să dezlege pe Ion de așa păcat, se întreba ce canon să-i dea, fiindcă n-a ajunge omului, uneori, viața lui toată, ca să-și ispășească o vină grea.</p>
<p>Cugetul lui de om drept și de preot îi spunea cu tăria credinței că Ion nu se făcuse vinovat de furt decât într-o clipă de deznădejde încât din foame, și mai mare chin decât să-ți vezi pe-ai tăi cautâudu-ți în ochi și spunându-ți cu privirile pierdute :  „mi-e foame.... mor!... ”</p>
<p>„Maică, mi-e foame! n-a venit tăticuțu” strigase băiețelul din casă, — așa spusese Ion în mărturisirea lui, și atunci ochii și mintea i se întunecară a prăpastie si o pornise glonț...</p>
<p>Și se înfiorase tot ce era omenesc în părintele Iftimie, căci i se închipui grozăvia acelor clipe...</p>
<p>(Va urma)</p>
  </div>
</div>
</body>
  </text>
</TEI>
