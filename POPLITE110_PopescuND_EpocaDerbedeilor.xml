<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epoca derbedeilor și a apelpisiților (disperaților) precum și evenimentele care au urmat după dânsa (1792–1808): ediție POPLITE </title>
            <author>Popescu, N. D.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>corectură manuală</resp>
               <name>Lucreția Pascariu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781442"></ref>
         </publicationStmt>
         <sourceDesc>
            <bibl>
               <author>Popescu, N. D.</author>
               <title>Epoca derbedeilor și a apelpisiților (disperaților) precum și evenimentele care au urmat după dânsa (1792–1808)</title>
               <pubPlace>București</pubPlace>
              <publisher>CALPTR</publisher>
               <date>1891</date>
               <decoNote type="ilustratii" subtype="no"/>
               <dim unit="char" type="mare"/>
               <extent>
                  <measure unit="word">56056</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
 <text>
  <body>
<p>I. O adunare de boerǐ pămîntenǐ</p>
<p>Intr’o séră întunecósă și cam frigurósă, în séra celor patru-ḑecǐ de mucenicǐ, 9 Martie anul 1797, o mișcare ne-obicinuită pe acele vremurǐ se observa în stradele Bucureștilor, de către puținiǐ trecĕtorǐ ce s’ar fi întêmplat să rĕmâe după apusul sóreluǐ rătăcind prin strîmtele, singuraticele, nepavatele și neluminatele strade ale capitalei țĕreǐ Românescǐ. Maǐ multe butcǐ înnotau în noroiul adânc până, la burțile cailor, maǐ multe perechǐ de călărețǐ băltăcăiau în tăcere prin noroiul mocirlos ce ținea loc de pavagiŭ pe atuncǐ pe stradele maǐ dosnice ale capitaleǐ, și câte-va luntriǐ mânate cu dibăcie despicaŭ liniscitele unde ale Dâmbovițeǐ, și. cu toțiǐ: butcǐ, călărețǐ și luntre viind din direcțiunǐ deosebite, se îndreptaŭ spre un țel comun. Asemenea mișcare pe vremele nóstre de nimenǐ n’ar fi fost observată, căcǐ aḑǐ nóptea e aprópe schimbată în ḑǐ mișcarea pe strade în timpul sereǐ până târḑiŭ după miezul nopțiǐ este tot atât de activă și de sgomotosă ca și în timpul ḑileǐ, și fie cine face ce vrea și se duce unde vrea fără să fie de cine-va întrebat saŭ observat.</p>
<p>Pe atuncǐ ea fu îndată băgată în sémă de ómeniǐ Agieǐ și raportată chiar luǐ Vodă, căcǐ pe atuncǐ lucrurile se petreceaŭ cu totul alt-fel; ḑiua era întrégă consacrată activitățiǐ, mișcăriǐ dintr’un loc într’altul, sgomotuluǐ, iar nóptea era consacrată numaǐ repausuluǐ. De îndată ce însera tóte prăvăliele se închideaŭ, tóte afacerile se întrerupeaŭ, orǐ-ce lucru înceta, fie cine se grăbia a intra în casa sa și a se zăvorî într’însa ca într’o cetate, a cina pe când era încă lumină și a se culca o dată cu găinele, adica de îndată ce se aprindeaŭ lumînările, pentru ca să scóle a doua ḑi cu cocoșiǐ, adică o dată cu aparițiunea zorilor. Pentru aceia pe atuncǐ stradele orașelor nicǐ se luminaŭ nicǐ se pavaŭ.</p>
<p>Aceste butcǐ, aceștǐ călărețǐ care veneaŭ saŭ despre podul Beiliculuǐ (aḑǐ Șerban-Vodă), saŭ despre podul Târguluǐ d’afară (aḑǐ calea Moșilor), saŭ despre podul Mogoșioaeǐ (aḑǐ calea Victoriei), saŭ despre ulița Târgovișteǐ și Podul de pămînt, (aḑǐ calea Griviței și a Plevneǐ), saŭ despre podul Calicilor (aḑǐ calea Rahoveǐ); precum și acelle luntre ce scoboraŭ cursul rîuluǐ despre Grădina luǐ Scufa și Gorganǐ, orǐ îl suia despre tăere și tîrg, se opreaŭ fără fereală dar și fără sgomot la pórta cea mare din față, orǐ la portița din dos despre gârlă a caselor mareluǐ ban Dumitrache Ghica, care de la mórtea frateluǐ sĕŭ Grigore Vodă Ghica domnul Moldoveǐ, ucis de către Turcǐ pentru că apărase drepturile țĕreǐ și nu consimțise la hrăpirea Bucovineǐ, stătuse mereŭ închise, precum casa banuluǐ până atuncǐ stătusse mereŭ tăcută și întunecósă.</p>
<p>Casa banuluǐ Bătrînul, ast-fel se numea Dumitrache Ghica pentru ca să se deosibească de ceǐ doǐ fiǐ aǐ sĕǐ Costache și Scarlat, care ajunsese ca și el la rangul de mare ban, se afla situată pe ulița care duce la Mihaǐ-Vodă, „curtea sa, precum ne spune D-l I. Ghica în scrisórea sa intitulată Băltărețu, era cât o moșie de mare; începea din capătul despre apus al poduluǐ gârleǐ din vale de Zlătarǐ, aḑǐ desființat, lângă care se află de la Bibescu încoa mașina apelor, mergea în jos pe malul gârleǐ umbrit de sălciǐ pletóse și stufóse până în dreptul caseǐ Văcărescilor, cunoscute aḑǐ sub numele de casa Bellu, unde se află aḑǐ instalat magasinul luǐ S. Prager; d’acolo cotea spre sf. Apostolǐ, până unde sunt băile luǐ Mitrasevski; apuca la drépta pe uliță înnainte, tăia d’a curmezișul strada Mihaǐ-Vodă, trecea gârla pe unde era până maǐ acum câțǐ-va anǐ cazarma pompierilor, și apoǐ la vale prin Gorganǐ, coprinzênd tótă mahalaoa domnița Nastasia și se încheia cu ocolul la podul gârleǐ la Zlătarǐ.</p>
<p>„Casele bătrînuluǐ ban și ale fiuluǐ sĕŭ Scarlat se aflaŭ amêndouĕ în coprinsul acesteǐ nemĕsurate curțǐ; ele eraŭ douĕ case boerescǐ marǐ, douĕ namile de case, cum ḑice, D-l I. Ghica, cu pridvóre, sălǐ marǐ, tinḑǐ și paratinḑǐ, sagnasce, odăǐ marǐ de mosafirǐ, sufragerie de iarnă și de vară, iatacurǐ și cămărǐ, cu arcade și boite învârtite, beciurǐ și pimnițe pe de desubt; învelitórea de șindrilă maǐ naltă de cât casa, și cu streașină scoasă de jur împrejur de doǐ coțǐ. D’a rîndul pe lângă zidul curțiǐ, în șir: cuhniǐ, odăǐ de slugǐ și de logofețǐ, grajdurǐ, șiopróne, grădinǐ de florǐ și de zarzavaturǐ, liveḑǐ de pomǐ roditorǐ, fânărie și lemnărie. Acele palaturǐ, unul în fața altuia eraŭ despărțite numaǐ prin strada Mihaǐ-Vodă și prin gârlă.</p>
<p>«Casa banuluǐ bătrînul, a trecut prin moscenire la fiul sĕŭ cel d’al patrulea, la banul Mihalache Ghica, nenea cel mare cum îǐ ḑiceaŭ, fiind-că era cel d’ântêiŭ născut din căsătoria a doua; și s’a restaurat de fiul sĕŭ cel d’al cincilea, Alexandru Vodă Ghica, la anul 1834, când s’a suit acesta pe scaunul domnieǐ. Acum este proprietatea județuluǐ și a servit până maǐ acum doǐ anǐ ca palat al Prefectureǐ de Ilfov”.</p>
<p>(Aḑǐ, după ce județul ’șǐ a făcut chiar în curtea caselor acestuǐ palat, un palat noŭ cu fața spre cheiul Dâmbovițeǐ, vechiul palat e lăsat în părăsire și aprópe în ruină, de și zidăria îǐ este încă bună, și cu o mică cheltuială s’ar putea repara spre a servi încă mulțǐ anǐ ca local pentru deosebite autoritățǐ publice).</p>
<p>„Casa de pe malul stâng a banuluǐ Scarlat Ghica,- care a trecut’o fiuluǐ sĕŭ celuǐ d’al treilea Nicolae, ginerele domnițeǐ Nastasiche Moruz,—de unde s’a și dat numele mahalaleǐ,—casă mare cât o casarmă—nicǐ urmă nu se maǐ vede: a putreḑit din temelie până în vîrf din pricina deselor înnecărǐ ale Dâmbovițeǐ, și a căḑut bucățică cu bucățică în fărămiturǐ.”</p>
<p>Boeriǐ care mergeaŭ în butcǐ mergeaŭ maǐ încet ca ceǐ ce mergeaŭ călare, adică mergeaŭ la pas, pentru că trăsurile boerescǐ pe atuncǐ eraŭ marǐ și grele, spânzurate cu curele pe nisce dricurǐ marǐ, groase și greoae, cu arcurile marǐ și grele întoarse înainte și înnapoǐ ca nisce nemesurate urechǐ, și eraŭ trase de nisce caǐ pămentenǐ, venoșǐ dar mărunțǐ și cu pasul încetinel, căcǐ pe atuncǐ încă nu începuse să se importeḑe din Austria d’aceǐ telegarǐ înnalțǐ, frumoșǐ și falnicǐ care trag astă-ḑǐ ușiurele și elegantele cupeurǐ ale aristocrațieǐ și bogățimeǐ din ḑilele nóstre.</p>
<p>Afară de acestea stradele de atuncǐ nu eraŭ celle de aḑǐ; piatra cubică de Guenast, piatra de Turcoaia, basaltul artificial de la Cotrocenǐ și chiar primitivul pavagiŭ cu bolovanǐ de rîu nu eraŭ în ființă și nicǐ din nume cunoscute, ci stradele care nu eraŭ lăsate în starea primitivă, cum le crease natura, eraŭ pavate cu tălpoae marǐ și late de podele de stejar, rĕŭ țintuite de pămênt, care îndată ce trecea o trăsură peste ele începeaŭ să jóce sub róte ca clapele unuǐ clavir și aruncaŭ în sus din hasnaua săpată sub ele, stropurǐ de noroiŭ subțire, care la lumina păcureǐ masalaleǐ ce ținea în mană un țigan sdrențeros ce preceda în fuga butca boeréscă, semenaŭ întocmaǐ ca o ploae de pietre scumpe.</p>
<p>Aceǐ ce veneaŭ în luntre eraŭ maǐ în uzurul lor; eǐ mergeaŭ ne sdruncinațǐ și spintecaŭ în voe apele gârleǐ care pe atuncǐ era lată și fórte adâncă, precum și lacurile vecine care acopereaŭ mahalaoa Isvoruluǐ, strada Brezoianu, mahalaoa Dudesculuǐ, Antim, Cișmigiu de la Schitu-Măgureanuluǐ și până la Sărindar și de acolo până la gârlă, precum și partea poduluǐ Calicilor din facia bisericeǐ Doamna Bălașa formând cu Dambovița o singură apă.</p> 
<p>Porțile caseǐ banuluǐ bătrînul eraŭ într’acea seară ca și ḑilele și serele ce o precedase închise, dar de îndată ce sosea un mosafir și bătea de treǐ orǐ în palme într’un mod convenit, porțile cele marǐ se deschideaŭ fără să facă cel maǐ mic sgomot, butcele și caiǐ intraŭ în spațioasa curte umbrită cu arborǐsecularǐ, care în acea nópte era lumiminată cu câte-va văpăițǐ de păcură turnată în daune de pămînt și cu masalale de rășină înfipte în pavea, și după ce ’șǐ depunea stăpâniǐ la pragul scăriǐ celeǐ marǐ se făceaŭ roată împrejurul intrăriǐ principale.</p>
<p>Aceǐ ce veneaŭ pe apă, îndată ce ajungeaŭ în dreptul puntișióreǐ din fața portițeǐ care respundea în grădina din dreapta caselor, se opreaŭ, îșǐ depuneaŭ stăpâniǐ pe acea puntișióră și apoǐ dispăreaŭ în deșișiul marelor sălciǐ pletoase care umbreaŭ alăturate una lîngă alta malul apeǐ. Stăpâniǐ după ce eșiaŭ la mal se apropiaŭ de portiță, băteaŭ din palme de treǐ orǐ, ca și ceǐ ce vreaŭ să intre pe pórta cea mare, și după aceia portița se deschidea fără de sgomot, și eǐ intraŭ în grădină, care asemenea era luminată cu câte-va feștile, și după ce o traversaŭ în costișiŭ, eșiaŭ în poteca cea mare care, asemenea conducea la intrarea principală, și apoǐ intraŭ în întru tot pe scara cea mare.</p>
<p>Casa banuluǐ bătrînul de ordinar întunecósă și tăcută într’acea nópte era peste tot luminósă și sgomotósă, maǐ cu sémă salonul cel mare, ale căruǐ ferestre marǐ rĕspundeaŭ ca la puține case dintr’acele vremurǐ. drept în strada Mihaiŭ-Vodă și străluceaŭ de o lumină orbitoare. Aveaŭ și de ce să fie atât de splendid luminate, pentru că într’acea séră se aflaŭ adunațǐ într’acele salóne tot ce are țéra Românéscă maǐ însemnat și maǐ luminat, adică maǐ pe toțǐ boeriǐ pămîntenǐ, urmașǐ aǐ familielor istorice, care aŭ umplut cu fapte mărețe și glorioase paginele istorieǐ țĕreǐ nóstre. Se afla într’acea séră în salonul banuluǐ Dumitrache Ghica, banul Nicolae Brâncoveanu, vornicul Ienăchiță Văcărescu și fiul sĕŭ Alexandru, banu Pană Filipescu și fiǐ sĕǐ Nicolae și Constantin, vornicul Ión Moruzi, vornicul Dumitrașcu Racoviță, vornicul Manolache Crețulescu, banul Costache Ghica, banul Scarlat Ghica, paharnicul Tudorache Iuliano, cruceru Dumitrache Fălcoianu și stolnicul Alexandru Farfara, toțǐ foștiǐ esilațǐ din timpul luǐ Nicolae Mavrogheni, precum, și vornicul Știrbeiu, logofătul Băleanu, vornicul Constantin Golescu, spătarul Grigorie Ghica, care maǐ apoǐ a fost domn, primul domn pămêntén în urma Fanariotilor, vornicul Scarlat Câmpineanu, fratele sĕŭ spătarul Ioan Câmpineanu, spătarul Ioan Cantacuzino, vornicul Nicolae Dudescu, cumnatul gasdeǐ, precum și maǐ mulțǐ alțǐ boerǐ pămîntenǐ fruntașǐ și de a doua mână, care eraŭ maǐ colțațǐ și aveaŭ curagiul de a înfrunta mânia și puterea Fanarioților.</p>
<p>Mânia Fanarioților, nu era lucru de desprețuit într’acele vremurǐ, pentru că după mórtea tragică a luǐ Mavrogheni si încheierea păciǐ de la Șiștov și de la Iașǐ, fanarioțiǐ reintrațǐ prin purtarea lor reservată din timpul răsboiuluǐ precedent, în bunele grațiǐ ale Porțiǐ, redevenise iarășǐ a tot puternicǐ în țĕrile române, unde, cum ḑice proverbul, tăiaŭ și spânḑuraŭ pe orǐ-cine li se împotriveaŭ, maǐ cu seamă pe boeriǐ pămîntenǐ care nu se înduplecaŭ a privi ca dréptă și legală domnia lor venetică și a’șǐ pleca cerbicia sub jugul lor apăsător și desnaționalisător.</p>
<p>Cu tóte acestea Fanarioțiǐ, de și tarǐ și cruḑǐ cu boeriǐ și poporul român când se aflaŭ isolațǐ și neunițǐ, deveneaŭ timiḑǐ, sfiicioșǐ și chiar fricoșǐ când aflaŭ că boeriǐ se adunaŭ la o laltă, se consultaŭ, se concentraŭ si se învoiaŭ a lucra în o înțelegere comună, lucru ce se întêmpla fórte rar din nenorocire la boeriǐ noștriǐ care aŭ pățit atâtea în decursul timpurilor, numaǐ din causă că din pricina ambițiunelor lor personale și ne înfrânateǐ pofte de predominare, nu aŭ putut adesea să se înțelégă, și să lucreḑe în comun.</p>
<p>Când aflară greciǐ că boeriǐ Românǐ s’aŭ adunat în mare numĕr în casa banuluǐ bĕtrînul și că aŭ mers acolo fără fereală și fără să se furișeze, chiar pâlcurǐ pâlcurǐ de călărețǐ și șirurǐ de butcǐ, fără să se spăimânteze de presența slujitorilor de pază, cari în acea séră începură a împăna în mare numĕr stradele vecine cu casa luǐ Dumitrache Ghica, se spăimântară fórte, și alergară sa vestéscă pe Aga, care numaǐ de cât dădŭ ordin logofetuluǐ de agie, să pue în picióre pe toțǐ edicliǐ agieǐ spre a îndoi streaja de nópte în partea loculuǐ, și după aceia încălecă pe calul sĕŭ care ḑiua și nóptea sta înșelat și înzăbălat în grajdurile sale, și alergă drept la Vodă.</p>
<p>Alexandru Ipsilante care se suise pe tron în luna Ianuarie a anuluǐ trecut era un om cu multă experiență și mare pricepere; el care maǐ fusese încă odată domn de la l774 și până la 1782, el care cunoscea de aprópe firea și apucăturile boerilor noștri, și cari de și grec sciuse a domni în decurs de opt anǐ fără să nemulțuméscă pe boeriǐ pămîntenǐ, el care ar fi domnit póte și maǐ mult, dacă fiǐ sĕǐ n’ar fi fugit din țéră și s’ar fi acciuit la Nemțǐ, cari pe atuncǐ se pregăteaŭ de a intra în rĕsboiŭ cu Turciǐ, Alexandru Ipsilante, decǐ, aflând de numerósa adunare de boerǐ ce se întrunea fățiș si cam cu ostentațiune în casă boeruluǐ bătrînul, cel maǐ neâmpăcat dușman al Fanarioților, se spăimîntă ca toțǐ compatrioțiǐ sĕǐ, póte maǐ mult ca toțǐ, căcǐ el maǐ mult ca orǐ-care dintre aǐ luǐ putea să aprecieze pericolul ce putea proveni pentru eǐ din unirea și înțelegerea boerilor între eǐ, dar fiind maǐ prudent și maǐ cu pricepere ca toțǐ sfetniciǐ luǐ, cari vestițǐ de aga se adunase în pĕr în sala spătărieǐ, dădu ordin ca fie-care să se ducă acasă în linisce, edicliǐ să rĕmâe sub arme, dar numaǐ în curtea agieǐ spre a alerga la cea d’ântêiŭ chemare, și strejariǐ să lase pe orǐ-cine să circule în voe și să intervie, și să vestéscă poliția numaǐ atuncǐ când se va face vre-o mișcare de atrupament și manifestațiune pe stradă. Grație acestor mĕsurǐ înțelepte, întrunirea de la banul bĕtrânul se petrecu în linisce și fără de nicǐ un incident.</p>
<p>II. Anticamera unuǐ mare boer în secolul al XVIII-lea</p>
<p>Pentru ca lectorul să pricépă maǐ bine moravurile cari domnea în țĕrile române pe la finele secoluluǐ trecut și începutul acestuǐ secol, și pentru ca să șǐ facă o idee de fastul și importanța uneǐ curțǐ de boer mare dintr’acele timpurǐ, îmǐ voiŭ permite a imprumuta tot de la d-nul Ioan Ghica și tot din scrisórea privitóre pe Băltărețu, câte-va amănunte privitóre la traiul, portul și formațiunea curților boerilor din epoca maǐ sus citată.</p>
<p>Pe atuncǐ, rangul boerilor se cunoscea după port, pentru că pe atuncǐ portul nu era un resultat al gustuluǐ, fantasieǐ și al dăreǐ de mână a celuǐ ce’l îmbrăca, ci al convenințeǐ sociale de maǐ nainte alcătuită. Boeriǐ ceǐ marǐ într’acele vremurǐ se îmbrăcau cu ciacșirǐ roșiǐ, cu meșǐ, papucǐ saŭ cisme galbene de meșină, cu botul ascuțit întors în sus și fără toc, ca imineiǐ turceștǐ; anteriurile lor eraŭ de ghermeșit, de citarie, de calemcheriŭ, cutnie, selimie saŭ sevair în culorǐ arătoase, unele sadea, altele vărgate în nenumărate culorǐ; se încingeaŭ la brîŭ cu șial de India și purtaŭ pe corp pe d’asupra antiriuluǐ vara fermenea scurtă, vara și iarna scurteică îmblănită cu pacea, de samur, singeap, saŭ cacom; d’asupra giubea de postav, a căreǐ colore varia, după mărimea ranguluǐ, și la sĕrbătorǐ marǐ și alaiurǐ conteșiurǐ saŭ caftanurǐ iarășǐ după rang. Boeriǐ ceǐ marǐ maǐ tinerǐ și fecioriǐ de boerǐ purtaŭ pe cap un glob rotund de harște brumărie, a căreǐ mărime era aprópe de patru coț d în circomferință și avea la unul din polǐ o gaură rotundă, pe unde intra capul pe d’asupra sprâncenelor, la cel-alt pol se afla un fund de postav de mărimea și de forma unuǐ cuib de rândunică, de unde boerul plecându-șǐ nițel gâtul la drépta, putea să’șǐ apuce ișlicul cu patru degete.</p>
<p>Boeriǐ maǐ în vêrstă purtaŭ ișlic tot atât de umflat, dar sfera nu era, întrégă, ci era tăiată neted orisontal, ceva maǐ sus de cercul cel mare, și pe locul șes era un fund de postav, a căruǐ colóre asemenea varia după rang. Acest ișlic se lua din cap cu ajutorul amândurora mânelor. La alaiurǐ și la ceremoniǐ, protipendada și velițiǐ purtaŭ pe cap gugiuman de samur cu fundul de postav roșiu; vara feregea și iarna conteșǐ. Bașboeriǐ purtaŭ hanger la brîŭ; boeriǐ halea (în funcție) staŭ împrejurul Domnuluǐ cu bastone lungǐ în mână. Numaǐ Vodă și beizadelele aveaŭ dreptul să pórte postav alb la gugiuman. La ḑilele marǐ domnul îmbrăca cabanița, care era un fel de conteș cu ciaprazurǐ de fir și cu proferurǐ de samur. La alaiurǐ, boeriǐ ceǐ marǐ mergeaŭ călărǐ pe caǐ arăpeștǐ, acoperițǐ cu harșa mare cusută cu fir. Eǐ nu purtaŭ nicǐ o dată haine împodobite cu fireturǐ, însă în schimb hainele arnăuților lor cari staŭ în picióre pe platforma de la spatele butcilor lor, saŭ pe capră, eraŭ muiate numaǐ în fir.</p>
<p>Hainele calemgiilor, ciocoiașilor, boerilor de mâna a treia, a boernașilor, a slugilor boeresci și a negustorilor fruntași eraŭ în aceiașǐ formă și croială dar mult maǐ simple și în culorǐ maǐ puțin arătóse, și eu atât maǐ închise cu cât era omul maǐ mic la rang. Eǐ purtaŭ în cap un ișlic mic de forma unuǐ borcan întors cu gura în jos și de un diametru cel mult de o jumĕtate de cot, avênd d’asupra o pernă mare în patru colțurǐ umplută cu bumbac saŭ pĕr de cal și îmbrăcată cu postav închis.</p>
<p>Boeriǐ fruntașǐ și ceǐ d’a doua mână staŭ adunațǐ în séra ḑileǐ de 9 Martie 1797 în salónele banuluǐ bătrînul, iar boernașiǐ, calemgiǐ și ciocoiǐ boierescǐ staŭ grămădițǐ pâlcurǐ pâlcurǐ în vasta anticameră a palatuluǐ în care rĕspundea capĕtul de sus al scăriǐ celleǐ marǐ a intrăriǐ principale și vastele coridóre ce conduceaŭ la cămările laterale.</p>
<p>Pe cât eraŭ de strălucitor luminate salónele și apartamentele în care boeriǐ beaŭ cafele și fumaŭ din ciubuce, pe atât eraŭ de întunecóse anticamera și coridórele în care ciocoǐ, și slugile boerescǐ aprindeaŭ ciubucele boerilor și le pregăteaŭ cafelele. O singură luminare de sĕŭ pusă într’un felinar atârnat d’asupra scăriǐ lumina tot acest vast coridor.</p>
<p>Intr’un colț al anticamereǐ staŭ grămadă maǐ mulțǐ boerănașǐ de tótă mâna: calemgiǐ, coconașǐ, ciocoǐ, arnăuțǐ și feciorǐ boerescǐ și ascultaŭ cum se gâlceveaŭ și se cârâiaŭ unul pe altul treǐ inșǐ aședațǐ pe o laviță. Douǐ din eǐ îșǐ urmaŭ glumele, fără să se turbure mutând cu multă serioșitate bobiǐ din țintarul săpat pe lavița pe care staŭ, pe când cel d’al treilea, un om între douĕ vîrste, maǐ mult bătrîn de cât tânăr, gros la burtă, alb și rumen la față și cu mustățile rase, rotea în orbita lor miciǐ sĕǐ ochǐ cu un aer necăjicios și arțăgos.</p>
<p>Acel om eră îmbrăcat cu pantalonǐ de nanchin galben cu capace, băgațǐ în cisme ungurescǐ cu pintenǐ, cu jiletcă vărgată, frac cafeniu cu nasturǐ de metal galben, pe carǐ era stampată pajerea împĕrățieǐ nemțescǐ; la gât purta cravată de pambriu roșie, în care intra bărbia cu totul, până la gură, lăsând să iasă d’o palmă douĕ colțurǐ de guler scrobit. Din buzunarele jiletceǐ sale atîrnau d’o parte și de alta zornăind douĕ lanțurǐ groase care aveaŭ la căpătăie o mulțime de cheǐ și pecețǐ.</p>
<p>Acest arțăgos personagiu era Principele Zamfir amicul intim și nedeslipit al mareluǐ ban Pană Filipescu, care odinióră fusese bogasier în piață, și care după ce perdu capitalul din causă că ’ǐ mersese rĕŭ treburile, și după ce zăcu maǐ multă vreme de o bólă de cap și nerve soră cu nebunia, devenise fiu din florǐ al împărăteseǐ Maria Tereza și frate vitreg al împăraților Iosif și Leopold aǐ Austrieǐ. El la mórtea frateluǐ sĕŭ Iosif, o spunea cu tótă seriositatea, renunțase la tronul imperiuluǐ German în favórea frateluǐ sĕŭ maǐ mic Leopold, numaǐ și numaǐ de dragostea Filipesculuǐ, pe care nu se îndura să-l lase singur.</p>
<p>Acest ilustru personagiŭ împreună cu ceǐ douǐ vecinǐ aǐ sĕǐ care jucaŭ la țintar, făceaŭ parte din interesantele și prețiósele tacâmurǐ de nebunǐ și caraghioșǐ ce fie care boer mare pripășea pe lângă curtea sa ca să’ǐ facă gimbușiurǐ după masă și să’ǐ descrețéscă fruntea prin glumele și aiurările lor.</p>
<p>Unul din ceǐ alțǐ doǐ care jucaŭ la țintar era Sgabercea amicul intim al Dudesculuǐ, și cel alt faimosul Manea nebunul protejatuluǐ banuluǐ Ghica.</p>
<p>Pe când Sgabercea și Manea jucaŭ țintar iar principele Zamfir, principul Zamfir, cum îșǐ ḑicea el, îșǐ rotocolea în tăcere și furios ochiǐ sĕǐ ceǐ micǐ, căcǐ nimenǐ nu să lega de ellŭ ca să’ǐ vie toanele, iată că se ivi în capul scăreǐ un fel de boier cu ciacșirǐ și cisme roșiǐ, cu o giubea soioasă îmblănită cu nafea și în cap cu un ișlic în patru colțurǐ, care purta în degete o mulțime de inele de rubin, de smarand și de diamant și la brîŭ atârnat un lanț gros de aur cu o mulțime de brelocurǐ prețióse.</p>
<p>Acest boer era asceptat la sfatul boereșc, căcǐ d’e la dênsul depindea realisarea scopuluǐ pentru care se adunse boeriǐ într’acea seară. El era vestitul Stefănache Băltărețul cel maǐ însemnat și maǐ bogat dintre bancheriǐ și cămătari acelleǐ epoce. El mânuia baniǐ ce maǐ remăsese în țéră; el avea daraverǐ cu Țarigradul și Beciul și iscălitura luǐ ajunsese să aibă trecere chiar dincolo de Lipsea.</p>
<p>Boeriǐ pe atuncǐ eraŭ bogațǐ, fórte bogațǐ, dar averile lor eraŭ închise în moșiǐ, în scutelnicǐ, poslujnicǐ și țiganǐ robǐ. Banǐ, argintăriǐ și scule câte avusese le cheltuise în favórea politiceǐ rusescǐ ce îmbrățișase cu multă căldură și urmărise până la finele rĕsboiuluǐ trecut, și în băjeniǐ și prigonirǐ, pe care le îndurase tot din pricina acesteǐ politice. Averile fie-căruia din eǐ valora maǐ multe milióne de galbenǐ olandezǐ, dar nu se puteaŭ schimba în banǐ de azǐ până mâne, căcǐ pe atuncǐ baniǐ eraŭ scumpǐ și moneda rară, în cât fórte puținǐ oamenǐ eraŭ în stare să scoață o mie de leǐ și să dea împrumut pe zălogul moșielor lor. Ce bruma monedă maǐ rămăsese pe icǐ pe colo d’abia ajungea ca să încropească haraciul și plocoanele către Pórtă. Pentru aceia boeriǐ ceǐ marǐ fură  silițǐ fórte adesea să recurgă la bunele serviciǐ ale Băltărețuluǐ; pentru aceia șioproanele și lăḑile din pimnițele luǐ gemeaŭ de scule, argintăriǐ și chiar trăsurǐ de mare preț, luate amanet după la boerǐ, pentru aceia chiar butca în care se sdruncinase pentru ca să vie din strada Verguluǐ, unde locuia, în strada Mihaǐ-Vodă, care strălucea de polielǐ și încrustărǐ în sidef și argint, care fusese adusă pentru o nuntă mare, care ne fiindu-ǐ plătită sta amanet în șopronul sĕŭ; asemenǐ și inelele ce purta în degete eraŭ amaneturǐ ne scoase la vadea și acum le scosese la lumină spre a le vinde.</p>
<p>Băltărețu cum intră în sală, după ce suise scara ținut de subțiorǐ de douǐ feciorǐ ce îl urma, se duse la un boer bătrîn căruia toțǐ îǐ ḑiceaŭ: Arhon Medelniceru, și’l rugă să vestéscă banuluǐ sosirea sa. </p>
<p>Cum îl vĕḑu principele Zamfir se ridică după laviță, făcu douǐ treǐ pașǐ cu un aer grav și înțepat, și după ce‘l salută cu un ton măreț și protector îǐ ḑise:</p>
<p>— Bine aǐ venit Ștefănache; am primit scrisorǐ de la fratele meŭ împĕratul Leopold; te a făcut baron.</p>
<p>— Ițǐ mulțumesc, prințipe, rĕspunse Băltărețu așeḑându-se pe o laviță până să’ǐ aducă rĕspunsul banuluǐ Medelniceru care deja intrase la boerǐ.</p>
<p>— Șciǐ tu măǐ Ștefănache că e un noroc mare, pe tine c’aǐ dobândit protecția mea; daca nu eram eŭ, prințipul Zamfir, o pățeaǐ puiule cu Mavrogheni; eŭ te-am scăpat.</p>
<p>La auḑul astor cuvinte se scólă unul din jucătoriǐ, la țintar și’ǐ ḑice cu vioiciune.</p>
<p>— Ce tot te lauḑǐ mă ticălosule, că tu l’aǐ scăpat? Mavrogheni era puiŭ de om mă; ăla când punea ghiara pe unul ca d’al de d-luǐ, mă! îl juca în labe cum jócă pisica pe șiórice, mă! Ținea cu săraciǐ, mă! așa să știǐ tu, mă! Pe boerǐ îǐ strângea de gât, mă! numaǐ ce’ǐ auḑeaǐ: Miorc!... și atâta le era, mă! Unde în ḑilele luǐ să veḑǐ cerșetorǐ pe ulițe; îǐ strânsese pe toțǐ, mă! la spital la dînsu și’ǐ ținea pe bere si pe mâncare, mă! ’Mǐ-aduc aminte că într’o nópte era un frig mă de crăpa lemnele și pietrele, și ia fost milă de săracǐ, mă! să nu degere, mă! și a poruncit de a aprins ḑece mangale cu cărbunǐ ghiveciŭ, mă! și până în ḑiuă nu maǐ sufla nicǐ unul, mă! Și să ḑicǐ, tu că l’aǐ scăpat pe d-luǐ?... Ptiu! nu ’țǐ e rușine obrazuluǐ om, în tótă firea. La scăpat D-ḑeŭ sfântul, mă! că e maǐ, puternic, mă!</p>
<p>Ast-fel grăi Manea nebunul protejatul banuluǐ Ghica, gasda caseǐ.</p>
<p>— Mințǐ ticălosele, strigă furios prințu Zamfir; eŭ l-am scăpat prin craiǐ și împărațiǐ rudele mele, căcǐ nu sunt eŭ de surda prințipul Zamfir. Daca vreǐ chiar pe tine când te-oǐ afla la vre o strimtorare te scap.</p>
<p>— Așia! vorba aia, până la împĕratul te trece... sufletul, ḑise cel alt jucător de țintar care rĕmăseșe gânditor cu un bob în mână, un spân cu treǐ fire de barbă, slab și sfrijit numaǐ pielea și osul pe dênsul, sbârcit și bondoc, mititel ca un copil, dar elegant la haine, încins cu tachit și purtând ciasornic cu lanț la brîu. Acesta era Sgabercea făt- frumos al luǐ Niculache Dudescu. Apoǐ adaose: Dar nu ḑicețǐ că eŭ era s’o paț maǐ rĕŭ ca voi cu Mavrogheni! îǐ cășunase pe mine zor nevoe să’mǐ dea pe fie-sa de nevastă, și maǐ multe nu! dar o luam eŭ p’aia? și apoǐ începu să cânte de dor oftând: «Oh! Ileano mor!»</p>
<p>— Tăcețǐ din gură nebunilor, strigă un logofĕt care sta în picióre la ușa salonuluǐ cel mare.</p>
<p>— Nebun! strigă principele. Zamfir furios: nebun e tată-tĕŭ și mumă-ta care te-a făcut.</p>
<p>— Ptruuu! toțǐ să móră numaǐ Manea si banul Ghica să trăiască, mă! strigă de o dată Manea bătând cu pumnul în laviță și apoǐ se „sculă repede în sus și începu să cânte cântecul sĕŭ favorit: Zonzon frîrlizon!...</p>
<p>— Ci tacă-țǐ gura, nebunule, ripostă supĕrat principele Zamfir, nu ’țǐ am spus de o mie de orǐ că Filipescu e maǐ mare?</p>
<p>— Nebun eștǐ tu, mă! păcătosul, îǐ rĕspunde Manea Nebunul. Ce pentru că îmǐ ḑice mie Manea Nebunul te furlandiseștǐ așa? dar nu știǐ tu mă că ’mǐ ḑice așa tocmaǐ pentru că nu sunt nebun, mă! cum îțǐ ḑice și ție, prințipul Zamfir tocmaǐ pentru că nu eștǐ prințip, mă! Banul Ghica să trăiască, mă! sórele să ’mǐ fie eu bine, mă! iar pe lună s’o mănânce vârcolaciǐ, mă! Mavrogheni, ținea cu Turcul, mă! că la Turc e bĕlșug, iar la Némț calicie: tufă ’n pușcă, tufă ’n pungă. Némțul umblă tot cu ucigăltóca în buzunar mă! scóte foc și panglicǐ din nas, mă! merge cu chinele la patalion călare pe porc, mă! Franțuzul în sbor pe sus ca pasărea și Englezu ca rața pe apă; iar Muscalul porcos cu rîtul d’un cot, mă! în tóte alea îșǐ bagă botul. Voia la d-ta ca la Banul Ghica! nu știǐ tu mă! că de n’ar fi nu s’ar povesti, mă!</p>
<p>— Ba tot Filipescu e maǐ mare! strigă indignat principele Zamfir, arătând pumnul, amenințare la care Manea rĕspunse cu o palmă aplicată țeapăn pe obrazul prințuluǐ de resună tótă sala, și îndată se sculă cântând, Fivrelzon fivrelzon așa pronunța el pe românesce cuvintele cânteculuǐ sĕŭ favorit: Dansons la Carmagnole, vive le son, vive le son du canon.</p>
<p>— Bre! dar ce maǐ palmă, neiculiță! adormisem și m’a deșteptat din somn, așea e nea Maneo, c’aǐ creḑut că era falca luǐ Mustafa-Pașa? ḑise Zgabercea.</p>
<p>La cuvintele acestea, prințipul Zamfir care se temea să nu întărîte maǐ rĕŭ pe Manea, începu a rîde cu hohot, frecându-se pe obraz și zicênd:</p>
<p>— Intri și tu în vorbă nepoftit, păiajene! Bine să’ǐ fie luǐ Mustafa-Pașa! așa să pață dacă e turc! să se facă și el creștin o dată și să se isprăvească. Mă! o mâncă cât de bună Mustafa, și acu mĕ ustură! Dă spurcatul de nebun, nu se încurcă; parc’ar da într’un boŭ. Așa e dacă mănâncă numaǐ lumînărǐ de seŭ, ca Unguriǐ. Și aseară era cu o lumînare în gură, a înghițit’o cu feștilă cu tot.</p>
<p>— Mănînc lumînărǐ, mă! rĕspunse Manea, ca să mĕ luminez pe dinăuntru, mă! dar tu, care beǐ vin ca o butie, ce o fi în capul tĕŭ? întuneric beznă mă, ca într’o pimniță oarbă, mă.</p>
<p>— Vino’țǐ în fire măǐ omule! îǐ zise, principele Zamfir, vĕḑênd că iar se întărîtă nebunul.</p>
<p>— In firele pĕruluǐ tĕŭ, mă! să’țǐ maǐ încrețesc zulufiǐ, că nu te-am jumulit de mult, mă! de la lăsatul seculuǐ, de la masă de la Dudescu; ce! pe semne ți-aǐ uitat mă?</p>
<p>Manea nu rîdea nicǐ o dată. Umbla pe uliță strigând în gura mare: «Toțǐ boeriǐ să moară, numaǐ Manea să trăiască, mă! Dacă ’ǐ ḑicea cine-va ceva arunca cu pietre. Nu se temea de nimenǐ pe lume de cât de banul Ghica. Acolo în curte la banul se adăpostea, avea odae, îmbrăcăminte și mâncare. Manea era milos și darnic; tot ce avea da la săracǐ. Dăcă ’ǐ da cine-va o haină bună, un antereŭ, o giubea îmblănită, el se ducea la croitor orǐ la cojocar și le schimba pe haine gróse mitocăneștǐ, pe care le împărțea la săracǐ, păstrând pentru dênsul pe cea maǐ prostă; une-orǐ remânea numaǐ cu cămașa. Nimenǐ nu scia de unde era nicǐ de unde venise. Singurul sĕŭ amic era Cloșcă vizitiul, care se ḑice că era rudă cu Cloșcă vestitul care jucase un rol din cele maǐ importante în rescularea din Ardeal. Cloșcă vizitiu a murit cam pe la anul 1829 în curtea tatăluǐ D-luǐ Ion Ghica, de la care am împrumutat aproape adliteram tóte aceste amĕnunte și convorbirǐ, că unul ce e maǐ în posiție ca orǐ-cine prin etatea, origina și înaltele relațiunǐ ce a avut, să dea amĕnuntele cele maǐ exacte și maǐ fidele a acelleǐ epoce ce dispăru abia de câțǐ-va anǐ.</p>
<p>Când venea câte o dată vorba despre Manea, Cloșca rĕspundea oftând:</p>
<p>— Bine că e și așa după câte vĕḑură ochiǐ luǐ... și îndată schimba vorba par’că ar fi fost un secret între eǐ douǐ.</p>
<p>Manea era un om de mare probitate și discrețiune. Banul Ghica, când vrea să ajute pe vre-un sărac, chema pe Manea și luǐ îǐ încredința baniǐ ce vroia să trimeată; știa ca nu era om să se atingă de o lăscae.</p>
<p>Pe când se schimbaŭ glumele și palmele între ceǐ treǐ nebunǐ, iată că vine Medelnicerul din casă de la boerǐ și poftește pe Băltărețu în întru. Acesta după ce’șǐ întinse bine giubeaoa la guler; apucă ișlicul de un colț al perneǐ, păși în cadență și intră respectuos în casă la boerǐ, ploconindu-se în drépta și stânga cu mâinile la pept pe inimă.</p>
<p>Intr’acest timp în curte aprópe de scară în jurul uneǐ mulțime de masalale înfipte în pămênt, cu masalagiǐ roată pe lângă dênsele, vizitiǐ plecațǐ într’o rînă pe scară cu hățurile în mână, îșǐ petreceaŭ vremea cu glume și păcăliturǐ între dênșiǐ. Fie-care la rândul seŭ povestea câte o batjocură, trânteală saŭ o bătae bună mâncată de la Turcǐ, de la Nemțǐ saŭ de la Muscalǐ și făceaŭ din haz nespus, că așa e făcut Românul, rîde de tóte și de toțǐ, chiar de necazurǐ și nenorocirǐ.</p>
<p>III. Planurile boerilor pămêntenǐ</p>
<p>Maǐ nainte de a intra Băltărețu în salon iată cam ce vorbiră boeriǐ între dênșiǐ: Cel d’întêiŭ care luă cuvântul fu gasda caseǐ, banul bătrînul.</p>
<p>— Cinstițǐ boerǐ și iubițǐ frațǐ, v’am poftit să venițǐ astă seară la mine pentru ca șă ne sfătuim asupra nevoilor țĕriǐ și pentru ca fie-care din noǐ să șǐ dea părerea cum crede că e maǐ bine să facă pentru a i le ușura și a înlătura greutățile ce’ǐ apasă grumajiǐ. Veneticiǐ, frațiǐ meǐ, pe care credeam că ’ǐ-am doborît și ’ǐ-am înlăturat pentru a pururea de la treburile obștescǐ, iarășǐ s’aŭ ridicat, iarășǐ s’aŭ întărit, iarășǐ aŭ început să ne strivéscă sub greutatea călcâiuluǐ lor. Acum sunt maǐ îndrăsnețǐ ca nicǐ o dată, pentru că acum maǐ mult ca orǐ-când se bucură de sprijinul Turcilor și nimenǐ nu se maǐ găsesce ca să li-l micșoreḑe. Nădăjduit’am că mântuirea noastră ne va veni de la ceǐ de o lege cu noǐ, de la Muscalǐ, ale căror unelte ne făgăduia maǐ acum cățǐ-va anǐ cerul și pămêntul împreună cu toate bunătățile lor, dar în zadar nădăjduit’am în boerǐ, în fiiǐ oamenilor că de la eǐ nu ne veni mântuirea. Pentru ca să dobândim harul lor am făcut tot ce póte omenesce să facă cine-va, ne am dus până la St. Petersburg, ne-am aruncat la piciórele tronuluǐ împărătăseǐ lor și cu lacrămǐ de sânge am cerut milă și ajutorul eǐ. Ea ne-a făgăduit tot, ne-a adăpat însetatele nóstre suflete cu nădejdele cele maǐ îmbucurătóre și s’a legat prin jurămênt faciă cu noǐ ca va îndeplini punct cu punct cererile nóstre, dar în loc d’a se ține de cuvênt și d’a îndeplini ce a făgăduit, trămis’a în țéra nóstră dregătorǐ care să ia în stăpânirea lor țéra nóstră, să pue în locul legilor și obiceiurilor nóstre moștenite de la strămoșǐ neam de neam, legile si obiceiurile muscălescǐ, și în locul lanțuluǐ robieǐ turcescǐ ce ne strânge coapsele să ne făuréscă un lanț mult maǐ greŭ și maǐ apăsător: lanțul robieǐ muscălescǐ care e îndoit maǐ strivitor. Dumneḑeŭ ne-a scăpat de astă nenorocire. Ne a scăpat pentru liniscea și fericirea sufletelor nóstre, pentru că daca, feréscă D-ḑeŭ, s’ar fi întâmplat aceia la care în orbirea nóstre prostéscă am lucrat cu hărnicie să se îndeplinéscă, pe noǐ făptuitoriǐ veciniceǐ robiǐ ne-ar fi blestemat cu foc copiǐ și copiǐ copiilor noștri veacurǐ de veacurǐ. Trecu și ăst foc de d’asupra capetelor nóstre, dar noǐ minte n’am învĕțat și lipițǐ de Muscalǐ am rĕmas. Rĕŭ am făcut, fraților, căcǐ Muscalul tot Muscal a rĕmas, dar nu suntem vrednicǐ de atâta mare osândă căcǐ în mare desnădejde ne găsém vĕḑêndu-ne de tótă lumea oropsițǐ și părăsițǐ. Turcul ne strivea sub greutatea de fier a călcâiuluǐ sĕŭ, Grecǐ ne hrăpeaŭ cu lăcomie drepturile și ne jefuiaŭ averile, Némțul pândea vreme cu prilej să ne înghiță și el, și Lehul îșǐ da sufletul să móră. Intr’acel minut grósnic eși la ivélă Muscalul într’o mână cu crucea ortodoxieǐ în care credem și noǐ și în alta cu sacul plin de făgăduelǐ. Il creḑurăm și ne luarăm orbesce după el, căcǐ în alt cine-va care să ne mântuiască nu maǐ puteam nădăjdui, și pentru dragostea lor suferit am surghiunirǐ, prigonirǐ, risipirea averilor, calicie și chiar primejdie de mórte. Curînd după aceia ni s’aŭ deschis ochiǐ și dărit’am prăpastia în care eram p’aprópe să fim prăvălițǐ, căcǐ lăcomia și gândurile rele ale muscalilor în scurtă vreme s’aŭ dat pe față spre binele și fericirea nóstră casă scăpăm de blestem. Uniǐ din noǐ încă nu s’aŭ dumirit, și încă îșǐ întemeiază nădejdea în eǐ; pe aceia îǐ întreb și le ḑic: ce am dobândit în schimbul tuturor jertfelor ce am făcut pentru eǐ? nimic, nimic de tot, de și s’aŭ întors după rĕsboiŭ biruitorǐ și încărcațǐ de prăḑǐ răpite din țĕrile nóstre unde aŭ petrecut aprópe patru anǐ. Le-am cerut să ne sprijine încaǐ d’a dobândi din noŭ domnia pămêntéscă, pentru ca să scăpăm de năpastea liftei venetice, le-am cerut să ne sprijine pe lângă devletul turcesc, unde, aŭ multe unelte și regiele, pentru ca să dobândim ca domn pe bĕtrânul Părscoveanu, pămêntean d’al nostru, get, beget român, și încolo să îndurăm toate greutățile și să plătim tóte angaralele. N’a vrut. N’a putut? o împărăție atât de mare și de puternică, maǐ cu sémă după o biruință atât de strălucită să n’aibă trecere pe lângă cel biruit, ca să dobândéscă un lucru atât de mic și de neînsemnat? Cine crede? N’a vrut pentru că nu ne iubește, nu ne vrea mântuirea și întărirea, nu compătimesce de cât din gură de suferințele nóstre si nu vrea să ne vaḑă întremațǐ și întărițǐ, ci tot-d’auna slabǐ și nenorocițǐ, pentru că în tot-d’auna se avem nevoe d’a năzui la sprijinul lor. Pentru ce tóte acestea? pentru că aŭ gândul ca să ne înghiță în uriașul lor pântece când le o veni maǐ bine și pe urmă să’șǐ spele mâinile ca Pilat și să ḑică Evropeǐ când o vrea să’ǐ ceară socoteală: Eǐ aŭ vrut. Orbǐ om fi dacă ne-om maǐ lua după eǐ, neghiobǐ om fi dacă om maǐ da ascultare mincinoaselor, lor făgăduelǐ, nebunǐ om fi și vrednicǐ de blestem dacă om maǐ da mâna de ajutor străinilor pentru ca să ne făuréscă lanțurile veciniceǐ robiǐ, în urma căreia să perdem legile nóstre, obiceiurile nóstre, limba nóstră, să încetăm d’a fi Românǐ.</p>
<p>— Anatema, de o mie de orǐ anatema să fie acela ce va unelti la făurirea lanțuluǐ de robire la străinǐ și la pierderea neamuluǐ românesc, strigă cu impetuositate banul Pană Filipescu, spre cea maǐ mare mirare a asistenților, pentru că Filipescu era cunoscut ca cel maǐ zelos partisan al Rușilor și cel maǐ bun amic al consulul rusesc; aceste cuvinte vi le ḑic eŭ, banul Pană Filipescu, și vĕ încredințez prin jurămînt, pe sfinta cruce, că în minutul în care m’așiŭ încredința că primejdia neamuluǐ meu de la Rușǐ ar veni, eŭ cel d’întâǐ așǐ alerga să’mǐ jertfesc viața spre a’mǐ mântui neamul. De o cam dată însă nu vĕd asemenea primejdie viind de la aceștǐ frațǐ maǐ marǐ aǐ noștri în credință și lege, și purtarea lor din trecut încă nu mĕ îndeamnă să’ǐ osândesc ca pe nisce vinovațǐ și să fug de eǐ ca de nisce dușmanǐ rĕŭ-voitorǐ. Daca până acuma, n’aŭ făcut tot ce aŭ făgăduit, pentru mine nu e o dovadă neîndoiósă că nu vor face nicǐ o dată ceva pentru binele și fericirea nóstră. Noǐ nu avem loc în sfaturile domnilor și împăraților și nu știm și nicǐ pricepem ce pricină ǐ-a împedecat d’a aduce la îndeplinire ruga nóstră. Póte că n’aŭ putut.</p>
<p>— N’aŭ putut! esclamă cu impetuositate Crețulescu, dar cum aŭ putut să ia Kimburnu, Kerciul și Ienicale de la Turcǐ prin pacea de la Cuciuc-Kainargi, și Crimul și întréga Tatarie Evropenéscă prin pacea de la Iașǐ?</p>
<p>— In sfîrșit, murmură Filipescu ne maǐ putênd ce respunde în sprijinul Rușilor, bine am face daca am fi maǐ cu cumpătare si cumpănire în hotărîrile ce vom lua, căcǐ dacă îǐ perdem pe eǐ, pe cine dobândim în locu-le? în cine ne încredem? cine să ne întinză mână de ajutor?</p>
<p>— Cine? rĕspunse Ianache Văcărescu; pentru aceia ne-am adunat ca să ne sfătuim și prin obștéscă înțelegere să găsim mijlocul d’a scăpa de nevoe fără să primejduim ceva.</p>
<p>— Așa, așa, zise toțǐ boeriǐ într’o singură voce.</p>
<p>— Țéra nóstră e mică și slabă, ḑise Du-mitrache Racoviță și încă e maǐ micșorată și maǐ slăbită prin netrebnicia Fanarioților care ǐ-a luat arma din mână, i a desființat oștirea și a lăsat’o cum e maǐ rĕŭ în mijlocul a treǐ vecinǐ marǐ, puternicǐ și lacomǐ, în cât nimic nu poate; sĕrmana, să facă prin ea însășǐ ca să scape de peire, din care pricină acum este nevoită să năzuiască la ajutorul celor străinǐ. De la Muscalǐ, precum foarte bine ḑise arhon banul bĕtrînul, nu maǐ putem să nădăjduim un ajutor cum vrem noǐ, adică neinteresat și lipsit de gândurǐ ascunse, maǐ ales că acum șǐ-aŭ dat coatele cu vecinicul dușman al creștinătățiǐ, cu Turcul. De la Turc iarășǐ nu putem să așteptăm nimic, căcǐ Turcul e pricina tuturor suferințelor nóstre și pentru banǐ el e în stare să ne pricinuiască tóte relele și să ne facă tóte nedreptățile. El ne a răpit dreptul nostru ce aveam de a ne alege singurǐ pe Domnul nostru, si în locul acestuǐ obiceiŭ vechiŭ și bun a pus urîciosul sultan mezat, vinderea pe banǐ a scaunuluǐ pe care, a stat Mircea și Mihaǐ, spre a-l da la orǐ-ce lepădătură străină, la orǐ-ce ticălos de venetic, la orǐ-ce nemernic de nimic care a avut și a putut să dea banǐ mulțǐ. Pentru ca să câștige banǐ și maǐ mulțǐ și maǐ des, nicǐ pe aceștǐ nemernicǐ nu’ǐ lasă să stea la un loc maǐ multă vreme, căcǐ cu sfaturǐ bune și bună povățuială și nemernicul ar fi în stare să facă óre-care bine țĕriǐ ce oblăduesce; ci saŭ îl mazîlesce după câte-va lunǐ de o searbădă domnie și îl pune din noŭ să domnéscă după ce a maǐ strîns ceva banǐ spre a plăti numerósele rușfeturǐ și plocoane, pentru ca după un an mult doǐ, să-l, restórne din noŭ, ca iar să facă rost de banǐ; saŭ dacă e maǐ cu multe regele îl plimbă din Moldova în țéra Românéscă și din țéra Românéscă în Moldova tot pentru ca să le adune lor cât se póte maǐ mulțǐ banǐ. Când îl simte că e calic și nu mai póte să respunză mulțimea de dajdiǐ și de havaeturǐ ce’ǐ cere Poarta, îl ia din tronul Moldoveǐ și-lŭ aduce în acele al țĕriǐ Românescǐ, și când îl simte că s’a îmbogățit și s’a întărît, îl ia de aci și ’l trimite în Moldova; căcǐ țéra nóstre în urma atâtor resboe dese și prăpăditóre a rĕmas ceva maǐ bogată de cât biată Moldova, pe care lăcomia năvălitorilor a istovit’o. De la asemenea puternicǐ care nu s’aŭ ținut de jurămêntul ce aŭ dat nicǐ de zapisul ce aŭ iscălit nu maǐ putem să așteptăm nimic bun, nu! Maǐ rĕmêne Neamțu!</p>
<p>— Neamțul! esclamă Ienache Văcărescu, aruncați-vĕ ochiǐ peste orașele și satele nóstre, peste holdele nóstre, acum după ce a trecut aprópe șease anǐ de la plecarea oștilor lor din țéra nóstră și judecațǐ singurǐ, daca putem să punem vre-un temeiŭ, vre-o nădejde pe Nemțǐ. Maǐ nainte de rĕsboiul ce s’a potolit maǐ acum câțǐ-va anǐ, eram unul din ceǐ maǐ călduroșǐ părtinitorǐ aǐ Nemților, pentru că călătorisem prin țéra lor; umblasem mult prin, orașele și satele lor și ’mǐ plăcuse bunul șiart și curățenia de la eǐ. După ce ’i-am vĕḑut maǐ apoǐ în țéra nóstră și am auḑit de purtarea lor lacomă și aspră faciă cu sărăcimea nóstră, ’mǐ-am schimbat cu totul părerea. Némțu austriac, vrea să ne cotropéscă cum vrea și Muscalul, póte și maǐ mult; neamțul e lacom și calic, nu plătesce ce ia prin silnicie, și când plătesce se tocmesce ca la gura  boruluǐ și plătesce cu banǐ rĕǐ cari nu maǐ aŭ trecere în țéra lor; neamțul e hrăpitor și prăpăditor, ia ce nu e al sĕŭ fără să întrebe pe stăpân și în tot d’a-una maǐ mult de cât îǐ trebue, și după; ce le-a adunat și ’șǐ-a făcut tabere îndestulate, nu îngrijesce cu băgare de sémă de dênsele, și dacă se strică saŭ se mistuesc de foc din pricina neîngrijireǐ lor, pune pe țeră să le plătéscă paguba la minut și cu banǐ bunǐ sunătorǐ, de și eǐ n’aŭ dat încă nimic pe ce luase și nicǐ măcar la cine-va vre-un răvașiŭ. Neamțul asemenea este pustiitor; pe unde aŭ tăbărît eǐ, satele tóte aŭ fost pârjolite și dărîmate, în cât după plecarea lor nicǐ urma lor nu s’a maǐ găsit și pămêntul de muncă așa de rĕŭ s’a întărit în cât cu multă greutate și multă muncă aŭ putut plugurile să-’l întórcă, iar unele din ele nicǐ până în ḑiua de aḑǐ nu s’aŭ făcut roditóre. Neamțul e și strâmb la socotélă; v’aducețǐ aminte câte pățirăm cu eǐ până încheiarăm socotelile oștirilor lor, câte ostenelǐ, câte străgănirǐ și câte gâlcevirǐ îndurarăm până să le dăm gata. Dar când fu la pornire? cu nicǐ un chip nu puteam să’ǐ urnim. Se dădulcise șvabiǐ la mâncare bună și banǐ îmbelșugațǐ, în cât nu se maǐ îndura să se întórcă la calicia lor. Nemțiǐ în sfârșit vrea să ne robéscă ca și Muscaliǐ; vĕ aducețǐ bine aminte de istoria cu jurămêntul ce vrea să ne facă să săvêrșim; jurămînt prin care ne legăm să ne închinăm țéra pentru a pururea de împărăția lor, jurămênt ce ni se aruncă în spinare în vreme de fórte grea cumpănă, de care am scăpat numaǐ prin fericita istețime a spătaruluǐ Iancu Cantacosino? Nicǐ cu Nemțǐ nu e bine, fraților, să dăm mâna, maǐ cu sémă că prea ne sunt vecinǐ, și cu vecinul cel mare moșneanul cel mic nu e bine să facă tovărășie; pe lângă tóte acestea nicǐ n’avem încredere în puterea lor, de și e o împărăție destul de mare. In bătălia din urmă veni cu o oștire numerósă ca nisipu măriǐ și mâncă bătae maǐ pretutindenǐ, până și de la volintiriǐ pămêntenǐ aǐ luǐ Mavrogheni, care nu se rĕsboise de când muma lor îǐ făcuse, și încheiară pacea de la Șiștov prin care nu câștiga nimic alt de cât să’ǐ lase Turciǐ în pace. Cu Nemțiǐ pe care’ǐ dovedesc chiar Turciǐ din vremea de acum să ne unim? Nu.</p>
<p>— Eŭ creḑŭ că dacă ne-am uni cu Greciǐ de la noǐ și din Moldova, ḑise Iancu Moruzi, și am încerca să întrăm cu eǐ în o înțelegere óre-care, ar fi maǐ bine și maǐ de folos pentru binele obștesc, căcǐ, orǐ-ce am ḑice de o vreme încoa, cea maǐ mare parte din Greciǐ venițǐ maǐ de de mult, prin trecere de vreme și înrudire, s’aŭ făcut aprópe tot o apă cu boeriǐ pământenǐ.</p>
<p>— Cu Greciǐ! esclamă Nicolache Brâncoveanu, cu dușmaniǐ neamuluǐ nostru ceǐ maǐ înverșunațǐ, cu pricina tuturor suferințelor nóstre? nicǐ o dată. Pisica cu șórecele, vulpea cu găina, eretele cu porumbelul și lupul cu mielușelul nu se pot nicǐ o dată împăca, căcǐ în tot-d’auna ceǐ d’întâiŭ vor cerca să sugrume pe ceǐ din urmă. Cum să maǐ avem încredere într’aceǐ ómenǐ când eǐ în tot-d’auna ne-aŭ vêndut? Când ’ǐ-am vĕḑut isbițǐ de nenorocire le-am deschis porțile țĕreǐ, ușile caselor și adâncul inimilor nóstre; ’ǐ-am primit cu dragoste ca pe nisce frațǐ întru Christos, ’ǐ-am băgat în sînul familielor nóstre, le-am dat în căsătorie fetele nóstre, le-am învățat limba și am început să ne slujim cu ea că cu limba nóstră, le-am luat porturile și obiceiurile și cu nesaț am început să sorbim din isvorul științeǐ și învĕțătureǐ lor. Eǐ în schimb ce ne-a făcut? ne-a nărăvit reŭ copiǐ; în locul frumóselor nóstre obiceiurǐ strămoșescǐ aŭ pus moliciunea, luxul, deșfrîul și nesupunerea; ne-aŭ slujit cu necredință până ne-aŭ răpit averile, și după ce s’aŭ întărit și s’aŭ îmbogățit prin mila și prostia nóstră, ne-aŭ dat afară din casa nóstră, ne-aŭ isgonit după scaunele nóstre, ne-aŭ răpit domnia și dregătoriele cum ne-aŭ răpit averile și s’aŭ pus eǐ, veneticiǐ, în locul nostru care suntem urmașiǐ acelor, ce prin sângele lor aŭ întemeiat și păstrat acéstă țéra. Acum vreaŭ să ne răpéscă și limba; aŭ înființat școlǐ greceștǐ în orașe, acum vor să înființeze și prin sate, aŭ vîrît în bisericile din orașe limba grecéscă, acum vor s’o bage și la cele de prin sate. Vor să ne învețe să vorbim grecește, să simțim grecește, să cugetăm grecește, sa nu maǐ rĕmâe nimic românesc în noǐ: nicǐ limbă, nicǐ port, nicǐ obiceiŭ, să încetăm în sfîrșit de a fi Românǐ, uitând limba nóstră, învĕțăturile nóstre, trecutul nostru. Pentru ce să ne unim cu eǐ? Pentru ca să’ǐ ajutăm de a ne greci maǐ curînd neamul, și eǐ în schimb să ne dea un blid de linte, o dregătorie, o chiverniseală, un os de ros ca să tăcem?! Nu, asta nu se poate. Boerul român nu e căḑut atâta cât cred eǐ, de și s’a înjosit maǐ mult de cât trebuia. Spunețǐ că s’aŭ făcut eǐ tot o apă cu noǐ? greșeală mare, greșeală ne iertată. Ne-am făcut noǐ tot o apă cu eǐ, da; acesta este adevĕrul adevĕrat, cinstițǐ boerǐ, să nu vĕ fie cu supărare, arhonda-mu, căcǐ noǐ ne-am grecit, iar nicǐ de loc nu s’aŭ romănit noǐ. Daca s’ar fi luat și poporul după noǐ, vaǐ! din pilda nóstră ghicesc sórtă ce ar avea întréga nóstră țéră dacă ne-am uni cu eǐ. Noǐ suntem Românǐ numaǐ cu numele, dar încolo suntem Grecǐ în tótă puterea cuvêntuluǐ. Ne îmbrăcăm grecește, mâncăm grecește, vorbim în casă și în lume numaǐ grecește; slugile din casa nóstră în mare parte sunt grecǐ, ceǐ alțǐ țiganǐ, fórte puținǐ Românǐ și aceia pe la țéră. Când ne însurăm fecioriǐ îǐ dăm maǐ mult după fete de grecǐ procopsite, învĕțate la Țarigrad; când ne mărităm fetele fórte mulțǐ din noǐ le dă după Grecǐ cu vază și cu trecere la curte. Ne înstrăinăm mereŭ neamul, prin felul viețeǐ nóstre, prin graiul și simțirea nóstră, căcǐ prin limba ce vorbim se întemeiază saŭ să schimbă și simțirea, în sfîrșit prin înrudirea și încuscrirea nóstră; noǐ singurǐ lucrăm la peirea neamuluǐ nostru, în cât dacă n’ar fi prostimea și țĕranul în cincǐ-ḑecǐ de anǐ n’aǐ maǐ găsi nicǐ urma neamuluǐ românesc.</p>
<p>— Așa e, și facem rĕŭ, strigară toțǐ boeriǐ de o dată.</p>
<p>— Greciǐ, adaose Brâncoveanu din ce în ce maǐ animat, ne-ar primi cu căldură; dacă ’ǐ-am întinde un deget, eǐ ne-ar întinde brațele și ne-ar da tot ce am cere, afară de domnie, bine înțeles, numaǐ să lăsăm lucrurile să urmeze cum s’aŭ croit. Negreșit eǐ s’ar bucura fórte ca noǐ să fim slugile lor, voiŭ să ḑic sfetniciǐ lor, ca noǐ boeriǐ fruntașǐ aǐ Românilor să le dăm mână de ajutor spre a întemeia între Dunăre și Carpațǐ o nouă Eladă în locul celeǐ vechǐ, care în posiția în care se găsește între Turcul de miază-noapte și Turcul de miază-ḑi, pe un pămênt sărac și neroditor, nu póte să ajungă la mărirea și puterea ce doresc eǐ patrieǐ lor. Afară de acésta Grecul nu e credincios jurămêntuluǐ ce a încheiat; vĕ aducețǐ, aminte că pe vremea domnieǐ luǐ Mavrogheni, când ne-am dat cu toțiǐ paretesis din cinurile ce aveam, s’aŭ unit și eǐ cu noǐ și’ s’aŭ legat a lucra împreună cu noǐ într’un gând și într’o voință. S’aŭ ținut de cuvênt? de loc; pe când noǐ mâncăm pâinea amară a pribegieǐ și a surghiunieǐ, eǐ rĕmase aci,; retrașǐ pe la moșiele lor nu primiră ce e drept să slujéscă pe Mavrogheni, dar slujiră turcilor pe faciă, nemților și muscalilor pe sub ascuns, și’ǐ îndatorară pe toțǐ așa de mult în cât după rĕsboiŭ dobândiră din noŭ încrederea Porțiǐ și după mórtea luǐ Mavrogheni și încheiarea păciǐ, Părscovénu nostru fu înlăturat și unul din eǐ se sui pe tronul părinților noștri. Asemenea lucrurǐ se petrecută și în Moldova, în cât aḑǐ Greciǐ sunt maǐ marǐ și maǐ tarǐ ca orǐ când.</p>
<p>— Așa e, murmurară oftând boeriǐ.</p>
<p>— Trebue dar căutat alt sprijin, adaose Brâncoveanu.</p>
<p>— Altul, dar care? exclamă Pană Filipescu.</p>
<p>— Eŭ vĕḑŭ unulŭ îndestulŭ de mare și de puternic care de maǐ multe orǐ ne-a mântuit, care póte încă să ne mărturisască, singurul care póte să ne scape, cel maǐ bun ajutor dacă l’am îmbrățișa, și cel maǐ primejdios și maǐ de temut dacă l’am nesocoti, ḑisse Scarlat Câmpineanu.</p>
<p>— Care e acela? întrebară toțǐ boeriǐ cu neastâmpăr.</p>
<p>— Poporul românesc, prostimea cum o numim noǐ.</p>
<p>—Ah! esclamară cu neîncredere și decepțiune boeriǐ.</p>
<p>— Nu’ǐ nesocotițǐ arhontas, replică Câmpineanu, că nu scițǐ ce desprețuițǐ; nu nesocotițǐ poporul căcǐ el este o armă din cele maǐ puternice, care, fiind bine mânuită póte da ródele cele maǐ minunate și fiind rĕŭ îndreptată póte să fie fórte primejdiósă și prăpăditóre. Aruncați-vĕ ochiǐ spre apus și vedețǐ ce face poporul și cu tremurați-vĕ de mănia sa; aruncați-vĕ ochiǐ spre Francia unde poporu a desființat o crăie puternică, a tăiat capul monarhuluǐ lor, și a bătut maǐ întréga Europă și începuți a’l privi maǐ cu témă și maǐ cu respect; uitați-vĕ la țărănimea din Cracovia care înțr’un minut de mănie și de rătăcire a desființat maǐ întréga nobleță, și vĕ învățațǐ a vĕ teme de puterea sa. Poporulu e mic, poporul e blând, poporul e smerit; el îndură mult, rabdă mult, suferă și maǐ mult; el îșǐ plécă fruntea înnaintea tuturor asupririlor, el îșǐ povărnesce grumajiǐ sub greutatea juguluǐ apăsător, și infruntă în tăcere tóte nedreptățile ḑile întregǐ lunǐ întregǐ, anǐ întregǐ și chiar vécurǐ întregǐ, dar când le dă cuțitul de osŭ, atuncǐ se scutură cu putere, scóte un făget înfricoșat, mielul devine leŭ, piticul uriaș, neputinciosul a tot puternic și robul stăpân. El e desarmat, dar când vrea, totul să schimbă în armă care nimicesce tóte armiele cele maǐ puternice. De obicǐnuit el e blând, milos și îndurător, însă când se mânie devine fiară fără de milă și îndurare. Până acum el nu și a cunoscut drepturile nicǐ a avut sciință de puterea sa; filosofiǐ apusuluǐ s’aŭ însărcinat a’ǐ deschide ochiǐ; eǐ’ǐ a desceptat mintea și ’ǐ a făcut cunoscută puterea. Vedețǐ ce róde grósnice a dat mania luǐ; o țarră din cele maǐ puternice a fost înecată în sângele ómenilor celor maǐ însemnațǐ; asupritoriǐ aŭ fost aprópe nimicițǐ de ceǐ asuprițǐ. Să tragem, folóse din pățăniile altora și să ne învățăm minte maǐ nainte de a o păți noǐ înșine. Poporul nostru zace încă în negura nesciințeǐ, dar măne póte să se descepte și să se gândéscă la isbândire împotriva asupritorilor. Pentru ce se nu, preîntimpinăm noǐ rĕul până încă este vreme? Pentru vitele nóstre ne îngrijim, le hrănim, le adăpostim și le cruțăm puterile pentru ca să ne fie cât se póte maǐ mult de folos. Pentru ce să nu fim tot atât de îngrijitorǐ și de frațiǐ noștriǐ care sunt de un neam și de o lege cu noǐ? maǐ cu sémă că eǐ prin munca și sudórea lor ne fac roditóre holdele nóstre și neîmbogățesc casele nóstre. Noǐ fără de marǐ jertfe am putea să le facem traiul maǐ bun, să le ușurăm greutățile, să’ǐ micșorăm nevoile, să’ǐ împuținăm sărăcia și să-l facem să trăiască maǐ înlesnit și maǐ fără de necazurǐ. Greciǐ aŭ cerut și aŭ dobândit de la Șuțu în anul 1783 îngreunarea clăceǐ și împovărarea în folosul proprietarilor a alcătuireǐ luǐ Mavrocdrdat, noǐ din a nóstră voință să maǐ micșorăm claca, să cumpărăm vite celor ce n’aŭ, șă dăruim haine și bucate la ceǐ nevoiașǐ, să micșorăm nevoile fómeteǐ care băntue țara de la rĕsboiŭ încoa, vĕrsând câte-ceva din grănarele nóstre în pătulele celor nevoiașǐ: porumb pentru hrană și grîu pentru sămânță; să le clădim bisericele, să le dăm lemne pentru case din pădurele nóstre, să ne purtăm cu eǐ cum se purtaŭ cu străbuniǐ lor străbuniǐ noștri și să vĕrsăm banǐ și îndestulare în casele lor, prin tot felul de darurǐ care nu sémănă a pomană, cununându-ǐ, botezându-ǐ și încuragindu-ǐ prin felurite resplătirǐ. Purtându-ne astfel, Românul care din firea luǐ este bun și recunoscător, va prinde dragoste pentru noǐ, ne va iubi și se va jertfi pentru noǐ la vreme de primejdie; se póte chiar ca la vreme priinciósă, când vom găsi vremea cu prilejŭ, să ne punem în fruntea lor și să gonim pe veneticǐ din țară nóstră.</p>
<p>— Așa, așa să facem strigară toțǐ boeriǐ electrisațǐ.</p>
<p>— Jertfa ce am face pentru eǐ ar fi mare, dar pe noǐ nu ne-ar costa nimic, ci din potrivă am câștiga, căcǐ cu voe bună omul muncesce maǐ bine și maǐ mult.</p> 
<p>— Părerea acésta este plină de înțelepciune și însuflată de creștinéscă dragoste pentru aprópele nostru, rĕspunse Nicolae Dudescu, dar nu numaǐ ea trebue pusă în lucrare. Bine e să ne luăm bine cu poporul și să’ǐ dăm îndestulare maǐ nainte de a se gândi să’șǐ o ia singur. Eŭ care am vĕḑut de aprópe cum s’aŭ petrecut lucrurile în Francia, pot maǐ bine ca orǐ-cine să ’mǐ daŭ sémă cât de grozavă este urgia poporuluǐ necăjit. Bine e să’ǐ tragem de cu vreme în partea nóstră, ca să nu prinză de veste dușmaniǐ noștriǐ spre a-ǐ trage în partea lor; înțelept lucru facem daca isbutim să dobândim dragostea lor, să ne punem în fruntea lor și să formăm marele partid național care să aibă drept țintă și singura îndeletnicire lupta pe viață și pe mórte cu veneticul cotropitor, jertfirea pentru binele obștesc și pentru dobândirea tuturor drepturilor strĕmoșescǐ, între care cea maǐ de frunte e domnia pământénă și într’armarea națieǐ, căcǐ cu chipul acesta vom întemeia viitorul țăreǐ nóstre astfel ca să nu se maǐ clatine nicǐ-o dată. Să ne hotărâm a nu maǐ avea nicǐ un fel de amestec cu veneticiǐ, să nu maǐ dăm copiǐ noștri după fiǐ și fiicele lor, să fugim de cuscrimile și cumetriele lor și să ne lipsim de îmbierele lor amăgitóre. Pe lângă acestea tóte însă trebue să maǐ facem ceva, să maǐ dobândim dragostea și protecția uneǐ puterǐ marǐ care n’are nicǐ putința nicǐ interesulŭ de a ne robi, care e departe de hotarele nóstre, și care să ridică ca un sóre mare și puternic în mijlocul unor luciafĕrǐ care pe fiece ḑi pălesc și se micșorează. Să ne silim a dobândi dragostea Franțeǐ și a generaluluǐ Bonaparte, ale căruǐ armiǐ biruitóre spăǐmăntéză Europa întrégă și e cu putință ca odată să se apropie de hotarele nóstre. Să ne silim a dobândi protecția mareluǐ uriaș ce se ridică falnic spre apus, și să ne punem sub adăpostul puterniculuǐ vulturŭ, ale căruǐ aripe falnice a început să acopere cerul și pământul; să ne grăbim a dobândi dragostea aceluia ’ce a început de acum și să poruncéscă lumiǐ  întregǐ  și să fie temut și ascultat. Rusia s’a împăcat cu Turcia, ea și a trămis corăbiele ca să sprijine pe vecǐnicul eǐ  dușman împotriva Francezilor care, dacă s’or face stăpânǐ peste apusul Europeǐ este prea cu putință să se gândească a cuceri și rĕsăritul eǐ, Muscalul scie să ascepte, scie să se stăpânéscă, scie să și ascunḑă ghiarele când vrea saŭ crede că așa e folositor să facă spre a ’șǐ ajunge maǐ bine la scop. El la nevoe e în stare să dea mană de ajutor dușmanuluǐ sĕŭ de mórte, pentru ca când ’ǐ o veni bine să ’l lovéscă ca să se folosească singur de căderea sa. Aḑǐ muscalul nu póte să ne fie de vre-un folos, ci din potrivă póte să ne fie fórte păgubitor; pentru ce dar să ne ținem legațǐ de un prietin care ne a dovedit în răsboiul din urmă că a început să slăbească, ca numaǐ dobândesce biruința cu ușurința de maǐ nainte și e nevoit să alerge la ajutorul altora pentru ca sa smulgă o searbădă biruință? Pentru ce iarășǐ să nu ne unim cu acela a căruǐ stea a început să se măréscă și să se întărească, cu acela ce póte să ne facă tot binele putincios și nicǐ de loc rĕŭ; cu acela ce s’a jurat să desrobéscă pe ceǐ robițǐ, să mântuiască pe ceǐ în nevoǐ, să scape pe ceǐ subjugațǐ? Bonaparte e bun și îndatoritor; el fiŭ al unuǐ popor care a suferit atâta vreme îndelungată din pricina tiranilor asupritorǐ, va compătimi de suferințele unuǐ întreg popor care de atâția marǐ de anǐ îndură tirania celor maǐ cumplițǐ asupritorǐ, și ne va scăpa, de sigur ne va scăpă, de jugul Fanarioților, căcǐ pe stégul sĕŭ fâlfăe aceste treǐ cuvinte mântuitóre: liberté, egalité, fraternité, adică mântuire, de o potrivă stare, frăție.</p>
<p>— Impărtășim din inimă părerea ta, frate Dudescule, ḑise gasda, dar o piedică ni se pune în cale. Bonaparte nu ne cunósce; tărișóra nóstră e prea puțin cunoscută de către puterile europene și noǐ nu cunóscem limba franțuzilor, nicǐ țéră lor, nicǐ obiceiurile lor ca să ne facem cunoscuțǐ și să apărăm drepturile nóstre.</p>
<p>— Eŭ, rĕspunse Dudescu, cunosc și limba și obiceiurile și țara Franțuzilor, ca unul ce am ttăit multă vreme între eǐ. Mĕ îndatorez ca să merg eŭ însu-mǐ în Francia, să daŭ ochǐ cu Bonaparte pe care ’l cunosc și să-ǐ puiŭ în vedere păsurile țĕreǐ; în sfîrșit mĕ leg să fac tot ce’mǐ va stă prin putință ca să dobândesc pentru țara mea protecția mareluǐ general.</p>
<p>— Du-te, du-te frate maǐ curînd, strigă într’o voce banul bătrânul, fii, seǐ Scarlat și Grigorie, Ianache Văcărescu, Scarlat Câmpineanu, Dinicu Goleseu șr Logofĕtul Băleanu. Ceǐ alțǐ boerǐ plecară capetele în jos și tăcură necutezând să iasă din cuvêntul acestora.</p>
<p>— Să meargă, nu mĕ împotrivesc nicǐ eŭ, căcǐ o cercare nu strică, dar cu ce? are banǐ? ḑise maǐ într’un târḑiŭ Filipescu?</p>
<p>— N’am, dar voiŭ găsi, sunt îndestul de bogat, rĕspunse Dudescu.</p>
<p>— Bogat în moșiǐ și robǐ, nu mĕ îndoesc, replică fără de milă Filipescu, dar în banǐ ghiață nu prea cred.</p>
<p>— Voiŭ găsi, murmură Dudescu.</p>
<p>— Am tramis după Baltărețu, ḑise Banu bătrînul; a venit Băltărețu? adaose el adresându-se către Arhon Medelniceru care intrase de cât-va timp în casă și stătuse ne mișcat cu spatele lipit de ușe, ne cutezînd să turbure sfatul boerilor care nu aveaŭ nicǐ un secret pentru el.</p>
<p>— A venit Arhonda-mu, rĕspunse Medelnicerul plecându-se respectuos până la pămînt.</p>
<p>— Bagă-lŭ în întru.</p>
<p>Medelniceru eși pe ușe și după un minut apăru în locu-ǐ lîngă ușe Stefanache Băltărețu, care, precum am ḑis, cum intră începu să facă într’una temenele până la pămînt.</p>
<p>— Poftim de șeḑǐ, îǐ ḑise gasda caseǐ, arătându’ǐ un sepet d’asupra căruia era ascernut un coVor și care se afla situat între ușe și sobă. După aceia Scarlat Câmpineanu, ca cel maǐ limbut dintre toțǐ începu a’ǐ vorbi în chipul următor:</p>
<p>— Nene Stefanache! acum te-aǐ făcut și d-ta Român, căcǐ te-aǐ căsătorit cu o pământéncă; aǐ case și moșiǐ pe pămîntul românesc, și trebue să te doară și pe d-ta inima de țéra acésta, că veḑǐ c’a îngenuchiat, nu o maǐ póte duce cu greutățile ce a dat peste dînsa; numaǐ birurǐ și angarale; n’a maǐ rĕmas bieților creștinǐ nicǐ cenușa pe vatră, le-a murit vitele tot cărînd la zacherale pe la serchaturǐ. Bir preste bir ’șǐ lude peste lude; sferturile din patru s-aŭ făcut doă-spre-ḑece, oeritul de la patru parale s’a ridicat la 25, bez ploconul; vinăriciul doă-ḑecǐ de parale de vadră și goștina pe d’asupra. Capănliiǐ aŭ tăiat nart graiuluǐ la schelele. Dunăreǐ pe șase leǐ chila și pe cincǐ parale ocaua de unt și de miere! Bătae de joc nepomenită! Fuge lumea peste Dunăre de groaza Grecilor care nu pun nicǐ un hotar la fără de legǐ. Trebue cu orǐ-ce chip să scăpăm țéra de necazurile care aŭ dat peste dînsa, să o cortorosim de lăcustele din Fanar, care nu se maǐ satură și să’ǐ dăm mândria de altă-dată. Ne-am hotărît în tot felul și iată ce’ am hotărît: să se ducă cu o hârtie vornicul Nicolae Dudescu din partea țĕreǐ la ghinărarul Bonaparte al Franțujilor. Dar uite! n’avem banǐ; d’aceia’ am trămis la d-ta, nene Ștefane, să ne înlesnescǐ, să ne împrumuțǐ cu zălog, se înțelege cu amanet de moșiǐ vr’o douĕ miǐ de galbenǐ.</p>
<p>Băltărețul auḑind aceste cuvinte îșǐ puse bărbia în palmă, tuși de maǐ multe orǐ, se gândi căt-va și apoǐ rĕspunse:</p>
<p>— De, boerǐ d-v.! cum scițǐ că e maǐ bine, căcǐ d-v. suntețǐ, cum am ḑice: pânea si cuțitul, le scițǐ pe tóte și de bine și de rĕŭ. Noǐ, suntem nisce păcătoșǐ, nisce proștǐ! facețǐ cum ne ḑicéțǐ; dar unde vrețǐ să găsesc banǐ în ḑiua de astă-ḑǐ? păcătosul de mine! că eŭ am să iaŭ din tóte părțile; staŭ cu sepeturile pline de amaneturǐ și de sineturǐ, și nimenǐ nu ’mǐ plătesce; că de! ce să ḑic, nicǐ n’aŭ de unde. La vre-o douǐ treǐ armenǐ numaǐ a rĕmas ceva parale; dar unde te poțǐ apropia de eǐ? Sĕptămâna trecută, nu maǐ departe am avut o trebuință de’mǐ crăpa buza, de douĕ-sute de mahmudele și m’am împrumutat de la Manuc. Dar scițǐ ce ’mǐ-a luat? ḑece leǐ la pungă, adică 24 la sută.</p>
<p>— Ḑece leǐ la pungă?! esclama Alexandru Farfara încremenit.</p>
<p>— Ce era să fac? eram strîns de gît.</p>
<p>— E peste póte să plătéscă cine-va o dobândă ca acésta care e maǐ a draculuǐ ca camăta ovreiască.</p>
<p>— De nevoe am plătit.</p>
<p>— D-ta nene Ștefane, ḑise Câmpineanu cu ton lin, negreșit n’o să te lase inima să ne ieǐ o dobândă așa de jidovéscă, maǐ cu sémă când sciǐ pentru ce ne împrumutăm.</p>
<p>— Eŭ, dacă aș avea banǐ, mĕ jur pe ochiǐ meǐ și pe tot ce am maǐ scump pe lume că nu v’așiŭ lua nimic.</p>
<p>— Asta nu se póte, replică Crețulescu, căcǐ escǐ negustor și negoț fără folos nu se face, dar cu o dobândă ca ceia ce’mǐ spuseșǐ nu maǐ e negustorie.</p>
<p>— E curată hoție, rĕspunse Băltărețu cu vioiciune: tocmaǐ asta ’ǐ-am spus’o luǐ Manuc, dar ’țǐ-aǐ găsit să înduplecǐ pe armén!</p>
<p>— Noǐ cu armeanu nu avem_ nicǐ în clin nicǐ în mânecă, ci cu d-ta; pentru aceia te am chemat, ḑise banul bătrînul. Spune-ne maǐ iute cât cerǐ ca să sfîrșim maǐ curînd tîrgul?</p>
<p>— Eŭ cocone, n’am acum chióră para.</p>
<p>— Gândesce-te că peste douĕ lunǐ se pune la mezat otcupul vămilor și în puterea mea stă de a’l căpăta saŭ nu, ḑise Scarlat Ghică.</p>
<p>— Póte să mĕ maǐ rog încă o-dată de Manuc, ḑise Băltărețu după puțină gândire.</p>
<p>— Gândesce-te că peste cincǐ lunǐ se dă în arendă otcupul ocnelor și al mezilurilor (poștelor), adaose Băleanu și fără mine rĕmâǐ buzat.</p>
<p>— Póte să năzuesc și la câțǐ-va ovreǐ.</p>
<p>— Năzuence la orǐ-cine, strigă Dudescu cu nerăbdare, numaǐ găsesce-mǐ baniǐ trebuincioșǐ cât de curînd și ’țǐ puiŭ zălog moșiele mele.</p>
<p>— Pentru hatârul evghenieǐ tale mĕ fac luntre și punte și vĕ găsesc baniǐ ceruțǐ, dar cu dobândă de 7 1/2 la pungă pe lună, saŭ 18 la sută pe an bez bașiul la schimbul banilor și plata bancherilor, care cu tóte se ridică mult, mult la 30 saŭ 40 la sută pe an; aprópe nimica tótă în vremea de strâmtorare din ḑiua de aḑǐ.</p>
<p>— Fie și atât, numaǐ să’mǐ aducǐ baniǐ maǐ curînd.</p>
<p>— Să mergem mâne la logofeție pentru zapisele de zălogire.</p>
<p>— Să mergem.</p>
<p>— Unde vĕ găsesc?</p>
<p>— Aicǐ la cumnatu Dumitrache.</p>
<p>— Vĕ sărut mâna.</p>
<p>— Pleacă maǐ curînd și vino mâne cu baniǐ ghiață.</p>
<p>— Nu voiŭ lipsi.</p>
<p>— Ah! în sfîrșit! eșclamă cu satisfacțiune Dudescu după plecarea Băltărețuluǐ.</p>
<p>— Să vede că D-ḑeŭ vrea cu noǐ și cu pricina nóstră, strigă cu aceiașǐ bucurie Scariat Cantacosino.</p>
<p>— Am pus mâna pe averea Dudesculuǐ, murmură cu satisfacțiune Băltărețul scoborînd rezemat de țiganiǐ sĕǐ scara palatuluǐ Banuluǐ bătrîn.</p>
<p>Pe când resărea cloșca pe cer, boeriǐ se suiaŭ unul după altul în butcile lor și plecaŭ spre casele lor, fie-care precedat de câte douǐ robǐ pe jos ce fugeaŭ înaintea cailor, în spinare cu câte o masala. Dudescu intra a casă ca să’șǐ facă pregătirile de drum.</p>
<p>Treǐ anǐ și ceva după acéstă séră averea cea mare a Dudesculuǐ: case, robǐ și moșiǐ trecură unele după altele în mânele Băltărețuluǐ. Pe fie-care lună acest cămătar îǐ scotea câte o moșie la mezat, și negăsindu-se mușteriǐ, moșia rĕmânea pe séma luǐ pe nimic; moșiǐ care daŭ astă-ḑǐ cincǐ-ḑecǐ, șaǐ-ḑecǐ miǐ de leǐ venit pe an, le-a luat Băltărețul de la mezat, la Cochiǐ-vechǐ pe treǐ și patru miǐ de leǐ, socotind galbenul șapte leǐ.</p>
<p>Unde e aḑǐ averea Băltărețuluǐ? nimenǐ nu scie; esclaméză d-l I. Ghica, s’a ales praful și pulberea de averea lacomuluǐ cămătar care nu s’a mișcat nicǐ de mărimea scopuluǐ pentru care s’a făcut acel împrumut, ci s’a înjosit a face o speculă murdară, chiar din sublimul devotament pentru binele obștesc al luǐ Nicolae Dudescu.</p>
<p>IV. Planurile boerilor Grecǐ.</p>
<p>Adunarea boerilor făcută așia de fățișiŭ și cu îndrăsneală în cât semĕna cât de colo a bravare, urmată fórte de aprópe de plecarea luǐ Nicolache Dudescu, nimenǐ nu scia unde, căcǐ boeriǐ pământenǐ se legase prin strajnic jurămênt sa nu divulge nimuluǐ nimic din tot ceia ce s’a petrecut în casa Banuluǐ bătrînul, puse pe gândurǐ pe boeriǐ Grecǐ și produse în eǐ o înferbințélă și o nelinisce, mare, pentru că eǐ sciaŭ fórte bine că orǐ-ce mișcare ar întreprinde boeriǐ Românǐ, fie fățișe, fie ascunsă numaǐ împotriva lor ar fi.</p>
<p>Eǐ eraŭ neliniscițǐ nu numaǐ din causa mișcăriǐ boerilor pămîntenǐ, ci și din pricina că în acele momente nu se sprijineaŭ în nimic alt de cât numaǐ în dare de banǐ, pentru că Turciǐ, de și le ertase hainiele de maǐ nainte și ’ǐ alesese tot pe eǐ ca unelte de exploatare a principatelor Române, totușǐ în nenumĕrate ocasiǐ le dătuse prilej să înțelégă că sfetniciǐ mareluǐ devlet nu aveaŭ în eǐ o încredere absolută. In Rusia asemenǐ nu puteaŭ să se sprijine cu încredere și fără de témă, pentru că diplomațiǐ moscovițǐ, vĕḑîndu-ǐ cât fusese de retrașǐ și de reservațǐ în campania urmată în timpul resbeluluǐ trecut contra luǐ Mavrogheni, și cu câtă răcélă și îndoială urmase politica muscăléscă, nu se maǐ serveaŭ de eǐ ca de nisce unelte rusescǐ de cât cu multă prudență, cu mare neîncredere și cu fórte multe precauțiunǐ. Numaǐ cu baniǐ, fără de regele, fără nicǐ o mână de ajutor, Greciǐ mergeaŭ fórte greŭ și duceaŭ o viață fórte anevoiósă, pentru că baniǐ se răreaŭ din ḑi în ḑi, și isvórele din care ’ǐ scoteaŭ secaŭ în vĕḑul ochilor, pentru că locuitoriǐ principatelor sărăceaŭ mereŭ în cât maǐ ca n’aveaŭ zabiețiǐ de unde să maǐ scótă baniǐ biruluǐ. Tóte aceste împrejurărǐ adunate la un loc făcură pe boeriǐ Grecǐ să se înspăimânte de neasceptata mișcare a boerilor pămîntenǐ care avu loc în momentul cel maǐ puțin asceptat, tocmaǐ atuncǐ când credeaŭ eǐ că aceștia eraŭ cu totul îngenuchiațǐ și nimicițǐ prin sărăcire și intrigǐ desbinătóre.</p>
<p>Ingrijurațǐ de tóte acestea, boeriǐ Grecǐ se adunară scurt timp după adunarea boerilor Românǐ în numĕr fórte mare la palatul Domnesc și începură să desbată împreună cu Ipsilante-Vodă asupra mijlócelor cu care să combată eventualele cercărǐ de ostilitate din partea pămîntenilor. Părerele eraŭ fórte împărțite; uniǐ vreaŭ să recurgă la mĕsurǐ drastice, la disposițiǐ energice, la un șir nesfirșit de persecuțiunǐ, arestărǐ, confiscărǐ de avere și chiar la tăerea capetelor celor maǐ periculoșǐ; alțiǐ eraŭ de părere să întrebuințeze mijlócele cele maǐ blânde și maǐ împăciuitóre, să deschidă o portiță cât se póte de largă și pentru boeriǐ pămîntenǐ ca să ia parte la conducerea afacerilor publice și să’ǐ împărtășéscă și pe eǐ într’o proporție pe cât se póte de îndestulătóre din folósele ce trăgeaŭ din conducerea afacerilor publice. alțiǐ eraŭ de părere sa nu facă nimic alt de cât să’ǐ supravegheze de aprópe și să’ǐ ciocnéscă la cap când l’o ridica spre a’ǐ isbi; alțiǐ să se dea cu trupul și sufletul în brațele Turcilor, să devie unealta lor cea maǐ credinciósă și printr’astă mĕsură să’șǐ facă mână bună la Țarigrad, de unde putea veni tóte relele îngrijitóre pentru eǐ; alțiǐ în fine să se apropie iarășǐ de Rușǐ fără a se strica cu Turciǐ, să combată prin alipirea lor cât se póte de strînsă de colosul de la nord, înrâurirea boerilor pămîntenǐ, care încă aveaŭ multă trecere pe lîngă Moscovițǐ, să’șǐ facă partisanǐ influențǐ și pe lîngă curtea Vieniǐ, și cu chipul acesta să reducă la absolută neputință pe inimiciǐ lor.</p>
<p>După ce ascultă, tóte aceste părerǐ, Alecsandru Ipsilante, îșǐ reḑimă lunga sa barbă albă ca colilia, căcǐ trecuse de 60 anǐ, de mâna sa macră și osósă, și după ce se uită lung la boeriǐ sĕǐ, le grăi în chipul următor:</p>
<p>— Eŭ, boerǐ d-v., nu sunt nicǐ de părerea unuia nicǐ de a celuǐ alt; nicǐ pentru prigonirǐ sângeróse nicǐ pentru ploconirǐ înjositóre; nu sunt de părere nicǐ să ne ploconim Turcilor maǐ mult de cât ne ploconim, nicǐ să ne facem unelte órbe muscalilor care nu ne dă în schimb nimic alt de cât baniǐ vînḑăriǐ, care înjosesce firile, și carǐ ne ia în schimb tot ce póte lua. Eŭ sunt de părere ca să ne împăcăm cu pămînteiǐ, dar nu numaǐ cu boeriǐ, ci cu întrégă suflare românéscă, căcǐ cu eǐ trăim, eǐ ne hrănesc, eǐ chiar ne îmbogățeșc. Suntem datorǐ a ne schimba purtarea față cu Româniǐ, daca nu vrem să’ǐ vedem pe toțǐ saŭ fugind său trăind o viață din cele maǐ ticălóse în ghiarele celeǐ maǐ cumplite sărăciǐ. Purtarea nóstră față cu eǐ este uriciósă și rușinósă. Resboiul ce a trecut ’ǐ-a sărăcit cu totul; ce am făcut noǐ după potolirea luǐ ca să vindecăm rănile nenorocituluǐ popor? Ce a făcut maǐ ânteiŭ de toțǐ Mihalache Suțu, pe care l’ațǐ cerut cu gura mare împreună cu boeriǐ pămîntenǐ ca să’l pue în locul luǐ Alexandru Mavrocordat, pe care’l numise Pórtă? S’a mărginit a intra cu mare alaiŭ în Bucurescǐ, în ḑiua de 4 Septembre anul 1791, a trece pe ulițele Bucurescǐlor cu saltanat fórte strălucit, care a tăiat maǐ multe miǐ pungǐ de banǐ, cheltuite de surda, din vistieria țĕreǐ, pe când ómeniǐ mureaŭ de fóme; apoǐ d’a se strecura printre șirurile de case care purtaŭ încă urmele prăḑilor, darîmărilor și sțricăciunelor oștirilor austriecescǐ; d’a intra apoǐ în spătărie spre a priimi sărutarea de mânǐ din partea boerilor de tótă mâna, și pe urmă básta! n’a făcut nimic, nicǐ bine nicǐ rĕŭ, n’a furat dar nicǐ n’a stârpit furtișiagurile, n’a hrăpit dar n’a înfrênat hrăpirile. A stăruit pe lîngă Turcǐ să ierte țĕreǐ haraciul pentru o jumĕtate de an, de și Turciǐ se legase prin jurămînt a lăsa biată țéră nesuparată douǐ anǐ încheiațǐ, și pe urmă, s’a făcut zabietul Turculuǐ și a scos din carne din piele dajdia Padișachuluǐ. A domnit treǐ anǐ cu pace, vețǐ ḑice; în adevĕr pacea mormêntuluǐ, pentru că afară din boerǐ, care nu plătesc angarale, nicǐ unul din fugarǐ, nicǐ unul din ceǐ ce dosise peste graniță de gróza podveḑilor luǐ Coburg și ale luǐ Suvarov, nu s’a întors pe la vetrele lor, în cât și aḑǐ staŭ o fórte mare parte din pămînturǐ nelucrațe din pricina lipseǐ de brațe. Peste un an și patru lunǐ a trecut în Moldova și în locu-ǐ a venit Alexandru Moruzi, fratele luǐ beǐzadea Iordache marele dragoman al Porțiǐ, care a intrat în Bucurescǐ la 3 Ianuarie 1793. Dacă ce-l-lalt n’a făcut nimica bun; cestălalt s’a apucat să facă rele grósnice, hrăpirǐ rușinóse care va face pe Românǐ să ție vreme multă minte de domnia luǐ. In vara aceluǐ an a vrut D-ḑeŭ să pedepséscă acéstă mult încercată țéră cu treǐ rane înfricoșate; cu ciuma care numaǐ în Bucurescǐ seceră peste 10000 de suflete și în Craiova aprópe 3000, iar în cele-l’alte orașe și sate un numĕr îndestul de mare, cu fómetea pricinuită din lipsa de brațe care să muncéscă pămîntul, și în sfârșit cu lăcustele care mâncară ce bruma apucase ceǐ în viață să pue în pămînt și cu bóla vitelor care sârâci de isnoavă pe biețiǐ muncitorǐ câțǐ remăsese pe la vetrele lor. Ce a făcut Moruzi ca să potoléscă fómetea? A ridicat maǐ multe miǐ de pungǐ cu banǐ de la monastirile cele marǐ, și cu aceǐ banǐ a cumpărat cu 7 leǐ chila orǐ de unde a găsit și maǐ mult prin silnicie, tot grîul rĕmas din anul trecut și l’a vêndut pe la pitarǐ (brutarǐ) cu 40 leǐ chila, care aŭ scumpit pânea cum nu s’a maǐ pomenit, pentru că nimĕnuǐ nu’ǐ era ertat să cumpere grîul de cât din magaziele luǐ. Asemenea a făcut și cu porumbul, pe care l’a vêndut bieților țĕranǐ cu banǐ îndoițǐ și întreițǐ, iar sumele prinse dintre aste vînḑărǐ le-a băgat în punga luǐ și monastirilor n’a înapoiat nimic. Vețǐ ḑice că a făcut un spital mare pentru ciumațǐ. Intr’adevĕr așa e, a făcut din baniǐ prinșǐ într’un chip așa de cinstit în vremea celeǐ maǐ marǐ nenorocir, pe câmpia Filaretuluǐ în marginea Bucurescǐlor un mare spital și o biserică cu hramul sf. Alexandru, dar pentru acel spital și pentru acea biserică n’a afierosit nimic din averea sa ci a închinat monastirile cele maǐ marǐ: Tismana, Cozia și Câmpulungul cu tóte moșiele lor acestuǐ spital și aceleǐ bisericǐ și a ridicat tóte odórele sfinte ale acestor monastirǐ: crucǐ, evangeliǐ, icóne, odăjdiǐ și altele și le-a adus să împodobéscă biserica sa. D-ḑeŭ pentru acéstă despuiare a lucrurilor sfinte l’a pedepsit, căcǐ chiar în ḑiua orânduită pentru sfințirea aceleǐ biserice, a primit porunca de mazilire și aḑǐ cântă cucuveaoa în spitalul luǐ. Acest domn se apucase să facă și o fabrică de hârtie în satul Afumațǐ pe dărîmăturele vechilor palaturǐ domnescǐ ale luǐ Radu Vodă, însă îndată ce primi pitacul de mazilire, a aruncat acéstă fabrică, pe care o făcuse pentru îmbogățirea luǐ, în spinarea Mitropolieǐ, sub cuvênt că ea are nevoe de hârtie pentru tipografia sa, și a ridicat din casa Mitropolieǐ maǐ multe pungǐ cu banǐ de cât scosese, el din lăḑile sale pentru clădirea fabriceǐ, care după plecarea sa a căḑut în păragină. Ce a făcut el în vreme de treǐ anǐ? nimic alt de cât să strângă banǐ și să scornéscă birurǐ. Cu asemenea purtare nu culegǐ dragoste, ci ură, ură mare. Ce am făcut și noǐ de când am luat în mână frânele puteriǐ? cu rușine v’o spun, eŭ Domnulŭ vostru, că n’am făcut nimic! ba am făcut ceva, am vînturat și cenușa din vatra săracilor ca să facem rost de banǐ spre a sătura lăcomia turcéscă.</p>
<p>— Puteam face alt-fel? murmură marele vistier Ianache.</p>
<p>— Am putea când am vrea și când ne-am hotărî să facem óre-care jertfe și când am maǐ micșora cheltuelele și saltanaturile curților nóstre.</p>
<p>— Trebue să trăim potrivit cu rangul și ipolipsisul nostru, căcǐ aminterǐ rîd boeriǐ ceǐ vechǐ de noǐ și ne iaŭ peste picior, rĕspunse marele vornic.</p>
<p>— Să dea D-ḑeŭ să nu aibă de ce rîde de noǐ de cât numaǐ de atâta; ’mǐ e teamă, însă că’aŭ de multe, de fórte multe păcate d’ale nóstre cu mult maǐ însemnate și maǐ vrednice de defăimare, de care ar putea să rîdă țiindu-se cu mâinelc de inimă. Una din aceste, fapte vrednice de rîs este și ideia ce a plesnit la uniǐ din aǐ noștri d’a greci pe Românǐ, și d’a schimba în Eladă, acéstă țéră, aǐ cariǐ locuitorǐ întru nimic nu se asémană nicǐ la gusturǐ, nicǐ la obiceiurǐ, nicǐ la fire cu simpatrioțiǐ noștri.</p>
<p>— Măria ta aǐ înființat Academia grecéscă de la Sfîntul Sava pe vremea celeǐ d’ânteiŭ domniǐ a înălțimeǐ tale.</p>
<p>— Eŭ într’adevĕr am înființat Academia de la Sf. Sava și am înzestrat’o cu ce avere am putut și cu dascălǐ iscusițǐ ca Iliade Manasi, Dimitrie Procopie, Nicolae Varcosi Constanda, Daniil Filipid, Sava Anastasie, Neofit Cavsocalivetu și alțǐ dascălǐ iscusițǐ și eleniștǐ însemnațǐ, dar n’am făcut’o pentru a grecisa pe Românǐ, ci pentru a învĕța pe fiǐ de boerǐ care cunosce din pruncie din casa pămîntéscă limba elină, înaltele sciințe și frumusețele limbelor vechǐ. Ceǐ ce vor să grecéscă pe Românǐ sunt aceia care aŭ desființat scólele românescǐ de prin sate, înființate de Scariat Ghica, care cu baniǐ orînduițǐ pentru dînsele înființéză maǐ prin tóte tinḑile și chilielor bisericelor din orașe și pe la monastirǐ scóle grecescǐ de alfa vita care aŭ de țintă să învețe poporul român o limbă care nu este a lor și nisce simțirǐ care nu sunt potrivite nicǐ cu firea nicǐ cu desprinderea lor. Aceia sunt de rîs, precum de rîs sunt toțǐ aceia carǐ cer dragoste cu sila, carǐ mulg de la vacă nu numaǐ laptele ci și sângele, carǐ tund lâna după oǐ cu piele și carne cu tot. Aceia sunt vrednicǐ nu numaǐ de rîs ci și de plâns, căcǐ va veni o vreme în care vaca nu se va maǐ lăsa să fie mulsă, óia nu se va maǐ lăsa să fie tunsă, omul nu va maǐ priimi dragoste cu sila și se va întêmpla aceia ce s’a întêmplat în țéra Franțujilor, unde cel apăsat s’aŭ ridicat cu urgie împotriva apăsătorilor, căcǐ s’a desceptat poporul din adormire și nu maǐ vrea să scie de jug. Acestea vi le spune bătrînul Alexandru Ipsilante domnul vostru care a vĕḑut și pățit multe. Cine are urechǐ de auḑit să audă și cine are minte de priceput să pricepă. Cine nu, facă ce va vrea, și l’o tăia capul, căcǐ eŭ ’mǐ am făcut datoria.</p>
<p>— Ce ne povățuescǐ Măria ta să facem? întrebă marele logofĕt.</p>
<p>— Milosteniǐ, cinstițǐ boerǐ, facerǐ de bine, ajutor și ușiurare, milă și îndurare. Fie-care din Domniele vóstre aŭ moșiǐ, pe care se hrănesc o sumedenie de sătenǐ; să jertfim câte ceva din prisosul nostru ca să micșiorăm lipsa lor, să maǐ scădem claca, sa maǐ împuținăm angaralele, să’ǐ înlesnim ca șă’șǐ cumpere vite, să clădim bisericǐ pe la satele lor, în sfîrșit să le înlesnim traiul, și cu chipul acesta, fițǐ încredințațǐ că vom dobândi dragostea lor și eǐ vor îngădui domnia nóstră, cu care de bine de rĕŭ s’aŭ obicǐnuit, și vom putea să trăim în pace fără să ne maǐ temem de mișcările boerilor care până acum nu s’a gândit să facă ceva pentru dênșiǐ. Ce ḑicețǐ; așa e că e bun sfatul meŭ?</p>
<p>Boeriǐ nu dișe nicǐ bine nicǐ rĕŭ, dar lăsară ochiǐ în jos avênd pe fețe zugrăvită cea maǐ deplină nemulțumire. După trecere de un minut marele vistier simțind necuviința ce făceaŭ față cu Domnul lor, grecŭ ca și dênșiǐ, și nesocotința ce comiteaŭ d’a ’șǐ arăta atât de fățișiŭ nemulțumirea lor, ca un perfect Fanariot ce era, care nicǐ o-dată nu’sǐ da gândul pe față, ḑise:</p>
<p>— De! măria ta, despre noǐ, păcatele nóstre am face tóte jertfele putincióse spre a face cum e maǐ bine, dar ne lasă Turcu în pace? Nu vedețǐ că el schimbă domniǐ maǐ în fie-ce an, și că fie-care domn vine cu boeriǐ sĕǐ. Domnul ca să capete domnia trebue să plătéscă, boerul ca să capete dregătoria trebue să plătéscă; tot aicǐ se capată prin banǐ. De unde să scoțǐ banǐ dacă nu din spinarea mojicilor? a muncitorilor?</p>
<p>— Aci aǐ dreptate! murmură vodă oftând; așa e, Turcul e lacom și hrăpitor; dar cine e vinovat daca nu tot noǐ? Dacă nu s’ar găsi nimenǐ ca să dea baniǐ cu carul celor marǐ din Țarigrad, spre a căpăta domnia, și a’șǐ îndestula o mândrie deșartă, Turciǐ ar fi silițǐ să ție pe domnǐ pe tronŭ cât se póte maǐ mult; și în vreme îndelungată chiar omul cel maǐ nevoiaș este în stare să facă ceva bun și folositor țereǐ peste care domnesce. Chiar eŭ, cum mĕ vedețǐ la bătrînețe, am avut slăbiciunea d’a mĕ calici pentru ca să ajung încă o-dată domn. Am făcut rĕŭ, rĕŭ de tot de m’a mușcat, șiarpele de inimă ca să mĕ suiŭ iarășǐ pe tron, căcǐ uite acum sunt nevoit să fac aceia ce inima mea defaimă, și șă măresc birurile care sunt îndestul de grele.</p>
<p>— Dac’ar fi numaǐ birurile, ḑise marele vornic tot calea valea, ar plăti omul cum ar putea și ar maǐ agonisi și el ceva, dar potveḑile, ḑeciuelele, beilicurile, sataralele și alte multe angarale ce suntem nevoițǐ să i-le aruncăm în spinare pentru ca să plătim haraciu, plocónele bairamuluǐ, plocónele pașialelor, nenumĕratele rușfeturǐ și bacșișurǐ ce’dăm pe la slujbașǐ maǐ micǐ și pe la slugǐ, strângerǐ de zacherale pentru oștile turcǐ de prin serchaturǐ, strângere de vite, miere și unt pentru seraiurǐ, strângere de zacherale pentru oștile împărătescǐ care mereŭ sunt în rezboiŭ cu câte cine-va; tóte acestea fac traiul greŭ și lor și nouĕ.</p>
<p>— Unde puǐ sataralele ne asceptate? adăogă marele vistier; uite chiar acum ne-a venit poruncă să adunăm bucate și să le trămitem spre Calafat, căcǐ prea vestitul Leŭ pașa a pornit spre Diiŭ însoțit de oștire numerósă ca nisipul măriǐ ca să supue la ascultare pe Pasvantoglu aianul Diiuluǐ care s’a hainit.</p>
<p>— Ce spuǐ? strigă Vodă cu vioiciune, iar să apropie rĕsboiul de hotarele nóstre?</p>
<p>— Iarășǐ măria ta.</p>
<p>— Și țéra e calicită și ea cu desăvârșire!</p> 
<p>— Și visteria este gólă! murmură vistierul.</p>
<p>— Și jicnitele secǐ! adaogă vornicul.</p>
<p>— De unde să maǐ scótem banǐ și bucate? strigă vodă cu disperare.</p>
<p>— Nu maǐ scim de unde, rĕspunse toțǐ boeriǐ cu descuragiare.</p>
<p>— Un singur mijloc ne maǐ remâne, adaose vodă; în vreme de grea cumpătă toțǐ trebue să dea mâna ca să înlăture nenorocirea. Pentru ce numaǐ săraciǐ să plătéscă, iar bogațiǐ de loc? Trebue se întind plata birurilor și asupra averilor boerilor și monastirilor.</p>
<p>— Asupra boerilor! esclamară cu indignare toțǐ boeriǐ într’o singură voce.</p>
<p>— Da, asupra boerilor, asupra d-v., cinstițiǐ meǐ sfetnicǐ, căcǐ voǐ maǐ mult ca orǐcine, chiar ca mine, vĕ folosițǐ de regelele Turcilor.</p>
<p>— Asta nu va fi o-dată cu capul, strigă marele vornic.</p>
<p>— Maǐ bine ia-ne viața de cât să ne călcațǐ drepturile și ocrotirile sfințite prin hrisóve și obiceiurǐ de când e lumea, strigă marele logofet, care până acǐ tăcuse mălc;</p>
<p>— V’am lovit la pungă și țipațǐ boerǐ? strigă Vodă surîḑênd cu rĕutate și ironie, e iată pentru ce o să vĕ dovedéscă boeriǐ pămîntenǐ, și o să vĕ nimicésca maǐ curînd de cât credețǐ.</p>
<p>— Om trăi și om vedea rĕspunse toțǐ; boeriǐ ridicându-se în sus ca să plece.</p>
<p>— Intr adevĕr om trăi și om vedea, replică vodă, petrecându’ǐ până la ușe.</p>
<p>— Acest domn trebue să piară, strigară toțǐ boeriǐ după ce se vĕḑură afară din palat.</p>
<p>— Va peri, respunse postelnicul Petrache Șuțu; aidețǐ la Mitropolitul Dositeiŭ câ să ne alcătuiască cuvenitul arz-mazar.</p>
<p>— In sfîrșit mi s’a ridicat o piatră, după piept, le-am spus tot ce aveam pe inimă; de acum facă ce-or vrea, ḑise vodă închiḑêndu-se în cămara sa după plecarea boerilor.</p>
<p>Treǐ ḑile după acéstă adunare, o deputațiune de treǐ dintre boeriǐ de frunte care nu eraŭ învestițǐ cu sarcinǐ de dregătorǐ plecară pe sub ascuns spre Giurgiu și de acolo pe uscat spre Țarigrad, ca să nu atragă atențiunea ómenilor luǐ vodă, și cam pe la mijlocul luǐ Maiŭ dătură în mâna mareluǐ vizir arz-mazarul iscălit de toțǐ boeriǐ grecǐ și o parte din boeriǐ pămîntenǐ care subscria cu bucurie orǐ-ce cerere de destituire de domn fanariot când se întêmpla să li se pue înainte.</p>
<p>Marele vizir fiind prea mult ocupat cu revolta luǐ Pasvantoglu și cu preparativele mĕsurelor de represiune ce începuse a lua, nu prea dădu multă atențiune cereriǐ acestor boerǐ, și lăsară lucrurile în statu-quo, maǐ cu sémă că Domnul eră prea noŭ și încă nu aveaŭ la îndemână ce vină să’ǐ împute. Dar după ce Pórta luă hotărîrea d’a trămite oștǐ contra luǐ Pasvantoglu, și după ce Capudan Pașa, cel orînduit să bată pe acel rebel, declară sultanuluǐ că cu Ipsilante pe tronul Valachieǐ nu putea rĕspunde de victorie; căcǐ n’avea încredere în el; numaǐ de cât marele vizir scóse de la sultanu Selim firman de mazîlire pentru Ipsilante vodă și de învestitură pentru înlocuitorul seŭ.</p>
<p>Urmașiul acestuia fu fostul dragoman al luǐ căpitan pașa, Constantin Hangerluǐ. La astă schimbare de domnie contribui fórte mult și căpitan pașa Cuciuc Hușein; el prin femeia sa care era pe sub ascuns țiitóre sultanuluǐ, reuși să smulgă de la acest sultan destituirea luǐ Ipsilante și să pue pe tronul Valachieǐ pe favoritul sĕŭ, pe care ținea să’l aibă în apropiere ca să’ǐ cocoloșéscă micele trebșóre ce era obicinuit a face cu aprovisionarea armatelor în proectata companie contra luǐ Pasvantoglu ce se prepara cu mare activitate.</p>
<p>V. Starea lucrurilor în Moldova de la 1791 până la finele secoluluǐ al XVIII-lea</p>
<p>Cele petrecute în Moldova într’acest timp nu simt cu mult maǐ procopsite ca cele petrecute în Valachia, dar ceva maǐ liniscitóre și maǐ ocrotitóre pentru bietul popor, căcǐ acolo, de și rănele produse de resboiŭ fusese mult maǐ adâncǐ, ca unul ce ținuse maǐ mult ca dincoa, totușǐ strămutarea în Iașǐ a curțiǐ luǐ Potemkin de lucsósă memorie, adusese în țéră ceva banǐ și îndestulare.</p>
<p>Oștile rusescǐ se retrase din Moldova abia în anul 1792 și domnul orînduit de Pórtă pentru acel principat Alexandru Moruzi, care domni maǐ apoǐ în Țéra Românéscă, intră în stăpânirea tronuluǐ sĕŭ abia prin luna luǐ Maiŭ a aceluǐ an.</p>
<p>Acesta era fiul fostuluǐ Domn Constantin Moruzi și se însurase de curînd cu Zoița fiica luǐ Răducanu Ruset sora logofĕtuluǐ Răducanu Ruset. Ca și fratele seŭ rĕmâind în vîrsta cea maǐ fragedă, orfană fără nicǐ o rudă apropiată, ea a fost crescută de către o rudenie depărtată, adică de bătrână Dimachina, muma vorniculuǐ Nicolae Dimache. Eǐ maǐ avea încă o rudă maǐ de aprópe, pe fratele tatăluǐ lor, pe Ruset numit Baston, dar Bastonoaia nu vru cu nicǐ un chip să’ǐ primésca, ci îǐ goni cu urgie, în cât dacă nu se găsea Dimachioaia ca să’ǐ îmbrățișeze, ar fi ajuns póte copiǐ la ușa străinilor.</p>
<p>Mica Zoiță a stat în casa luǐ Dimache până la 1777; într’acel an Constantin Moruzi fiind pe tron și aflând că copila era de neam bun, frumósă, cu minte și fără părințǐ, a luat’o în casa sa, după cum se obicinuia pe atuncǐ de a lua domniǐ fiǐ și fice de boerǐ sermanǐ spre a’ǐ creșce și ajuta, și o alipi pe lângă Doamna.</p>
<p>După ce crescu și se făcu maǐ mare, o trămise la Țarigrad ca să o desăvîrșéscă în învățătură ca pe propria sa copilă, și după ce se încredința că era tot atât de cu minte pe cât era de frumósă și că fiul sĕu Alexandru murea după dînsa, a făcut’o noră și a măritat’o cu fiul sĕŭ.</p>
<p>Intrând Alexandru Vodă în Moldova pe la Galațǐ, a mers până la Bacăŭ și a trămis după obiceiŭ caimacamǐ însă aflând că încă eraŭ Rușiǐ în țéră a mers numaǐ până la Roman și s’a oprit acolo până la deșertarea țereǐ de către oștǐ străine; după aceia a intrat în Iașǐ cu mult saltanat pe la Frumósa, după obiceiul vechilor Domnǐ și pe urmă s’a dus la sf. Nicolae Domnesc.</p>
<p>Bastonésa aflând că nepóta sa vine ca Dómnă în Iașǐ, n’o maǐ încăpea pielea de bucurie, și uitândŭ purtarea sa neumană față cu mica orfană, socoti că aceasta o va trata ca pe maicăsa, căcǐ altă rudă maǐ aprópe ca pe dînsa nu avea, și s’a dus insuflată de marǐ nădejdǐ la curte ca să asiste la obicinuita ceremonie a sărutăriǐ mâneǐ, sigură fiind că Dómna de sigur va pune-o cel puțin alăturǐ cu dînsa lîngă tron.</p>
<p>Dar lucrurile se petrecură alt-fel; mica și proasta Zoița, cum o numea ea, a priimit’o cu aer măreț și tot-d’o-dată bine-voitor, ca pe o cocónă străină potrivit ranguluǐ soțuluǐ eǐ, cum a primit și pe cele-l’alte cocóne, de aceiașǐ stare, ca cum ar fi fost Dómnă cine scie de când, căcǐ așa era obiceiul ca în ziua reintrăreǐ Dómneǐ în scaun, să vie tóte cocónele să-ǐ sărute mâna. Când însă se înfățișă și Dimachioaio ca să îndeplinéscă astă datorie impusă de eticheta grecéscă, cum a zărit o Dómna Zoița în salon, s’a sculat după tron, a eșit cu grăbire întru întêmpinarea sa, a îmbrățișat’o de maǐ multe orǐ, ḑicêndu-ǐ: dragă mătușică, cum obiciuuia să-ǐ ḑică în copilărie, a luat’o de subțiorǐ, căcǐ era bătrână de tot, și a așezat’o pe jețul de lângă scaunul eǐ domnesc. Tótă adunarea vĕḑênd astă mișcătóre scenă de recunoscință din partea uneǐ dómne pentru bine-facerea ce a făcut Dimichioaia sermaneǐ copile părăsită de toțǐ, fu pătrunsă până la suflet și lăcrămă de înduioșare, iar Bastonoaia a plecat a casă rușinată și pe drept pedepsită.</p>
<p>In cursul domnieǐ sale, care n’a ținut maǐ mult ca opt lunǐ, soțulŭ sĕŭ Alexandru Moruzzi n a făcut nicǐ o ispravă de laudă, pentru că nicǐ nu era capabilŭ să facă ceva vrednic de lăudat, și pe lângă acésta nicǐ timp și nicǐ putință n’a avut, ocupându-șǐ timpul maǐ mult cu desfacerea socotelelor oștilor rusescǐ și austriacescǐ cu vistieria pentru antreprisele îndestulărilor ce s’aŭ tratat prin guvern. Afară de acésta locuitoriǐ trebuia să fie ocrotițǐ de orǐ-ce alte îndatorirǐ, ca să se ocupe numaǐ cu munca câmpuluǐ spre a întêmpîna mulțimea nevoilor în care se găseaŭ cufundațǐ prin urmarea resboiuluǐ. Unde maǐ puǐ și incapacitatea sa personală, ca unul ce era încă tînăr și ne experimentat cu trebuințele câte se cere de la o domnie, maǐ cu seamă în timpul luǐ? Toate acestea și sĕrăcia în care se găsea țéra îl determină ca să usese de influența frateluǐ sĕŭ beizadea George și să obție strămutarea sa la Domnia Țĕreǐ Românescǐ. Am aflat din gura luǐ Ipsilante ce isprăvi a făcut pe acolo.</p>
<p>Urmășiul sĕŭ, Mihalache Șuțu care schimbase scaunul domnieǐ cu Moruzi si care venea de la Bucurescǐ, fu ceva maǐ bun și maǐ folositor pentru țéră. El ’șǐ a consacrat timpul maǐ nu maǐ pentru vindecarea ranelor provenite din rĕsboiŭ și pentru ușurarea țĕranilor, care ajunsese cu desăvêrșire în sapă de lemn. El se arătă cu milă și îndurare către monastirǐ, precum și către deosebite obraze scăpătate, maǐ ales băjenarǐ, după cum mărturisesc un numĕr însemnat de hrisóve, din care causă nu numaǐ băjenariǐ Moldovenǐ se întórse pe la casele lor, dar și o mulțime de băjenarǐ străinǐ venițǐ din Transilvania și Rusia mică, de unde ’ǐ gonise frica de recrutație, veniră și se stabiliră în numĕr mare pe pămêntul Moldoveǐ, unde întâmpinară o primire fórte favorabilă și nisce privilegiǐ fórte avantagióse, pentru că pămênt era prea mult și locuitorǐ fórte puținǐ. Din nenorocire însă această domnie priinciósă dură numaǐ doǐ anǐ și patru lunǐ.</p>
<p>Domnia luǐ Alexandru Calimache urmașul sĕŭ care începu în anul 1795 fu cea maǐ veselă și maǐ chefliă din câte avusese Moldova vre-odată, pentru că și vodă era vesel și chefliŭ, însă nu fu de vre-un mare folos populațiuneǐ sărace, căcǐ în timpul sĕŭ începură să se strângă birurile cu îndoită rigóre și în îndoită cantitate ca pe timpul predecesorilor sĕǐ, pentru că Turciǐ, crezênd că s’aŭ vindecat cu totul rănile causate țĕreǐ de resbelul trecut, începuse să céră în întregimea lor și cu prisos haraciul și plocónele ce ’l însoțeaŭ. Nu e vorbă în timpul sĕŭ starea economică a țĕreǐ a stat maǐ bine ca pe timpul predecesorilor sĕǐ, pentru că pe lângă o recoltă îmbelșugată s’a maǐ ridicat și prețul bucatelor prin concurența ce aŭ început să facă cazacliilor turcǐ un numĕr însemnat de strĕinǐ, maǐ cu sémă Germanǐ, care aŭ venit în țară și aŭ strâns o cantitate însemnată de grâne de tot soiul, precum și lână, pieǐ, unt etc. care a ridicat prețul tuturor obiectelor de consumație într’un chip fórte neobicinuit, ceia-ce a înveselit mult pe cultivatorǐ, dar a început să îngrijască fórte pe consumatorǐ, maǐ ales pe sărăcimea de prin orașe.</p>
<p>Afară de acésta începu să se cumpere un numĕr însemnat de caǐ, maǐ ales din județul Iașǐ unde se aflaŭ ergheliile cele maǐ renumite în vigóre și frumusețe, pentru armata prusiană și chiar cea austriacă, care încă nu ’șǐ întocmise hergheliele împĕrătescǐ care astă ḑǐ îndestuléză tótă armata sa și maǐ prisosesce și pentru export. Pe atuncǐ mergeaŭ maǐ cu sémă la târgul de la Lașcov sute de cârdurǐ de caǐ și epe crescuțǐ în suflaturile Moldoveǐ, care se vindéŭ cu preț fórte bun. Tóte acestea belșiugurǐ înveseliaŭ numaǐ pe bogațǐ, pentru că produsulŭ acestorŭ vênḑărǐ intraŭ maǐ numaǐ în pungile boerilor, iar țărănimea abia se alegea din rodul munciǐ lor cu asigurarea hraneǐ familieǐ și plata birurilor. El nu aduse bogăția în țéra, ci din contra sărăcia, căcǐ făcu pe boeriǐ deprinșǐ cu bunul traiŭ și cu chiolhanurile din vremea luǐ Potemkin, să se dea din noŭ la petrecerǐ și ziafeturǐ fără de sfîrșit și la cheltuelǐ nebune pe lucs și risipă. Maǐ ales în carnaval nicǐ o petrecere, nicǐ o sindrofie orǐ-cât de mică, nu se sfîrșea fără masă, fără lăutarǐ și fără tâmbălăŭ care se termina tocmaǐ la ḑiuă. Nu sfîrșeaŭ una și începeaŭ alta, și așa șe țineaŭ lanț unul după altul fără de contenire. După ce se ridica masa, boeriǐ treceaŭ în camera de alăturǐ, se așezaŭ grecesce pe un covor întins în mijlocul caseǐ, și pe când balaoriǐ de țiganǐ cântaŭ de sculaŭ pe morțǐ din grópă, boeriǐ daŭ peste gât carafe după carafe de vutcă până nóptea târḑiŭ. După aceia, sub pretext de a petrece pe prietinǐ, luaŭ lăutariǐ după eǐ, eșiaŭ pe strade și le colinda maǐ pe tóte, fie în călescǐ, fie pe jos, bând, cântând și chiuind; ast-fel lungiaŭ tâmbălăul până la ḑiuă. Vodă, care cum am ḑis era tînĕr și chefliŭ, în loc de a tempera avêntul acestor orgiǐ, din contra le încuragea luând și el parte la multe din ele.</p>
<p>Din nenorocire după mare veselie urmă imediat o mare întristare care curmă de o data lanțul petrecerilor și ziafetufilor, căcǐ isbucni ca din senin grósnică epidemie a ciumeǐ cunoscută sub numele de ciuma de la Cumbati care seceră viețile a miǐ și miǐ de ómenǐ și adâncǐ în doliŭ și întristare maǐ tóte familiele Moldovene. Cu acea ocasie, se prăpădiră o mulțime de hrisóve și documente de familie, căcǐ cioclǐ, sub pretext de a însănătoși casele, le aruncă în foc și le arse, din care causă se născu o mulțime de procese care sărăci cu desăvîrșire multe familiǐ oneste și îmbogăți pe mulțǐ ómenǐ fără de consciință. Indată după potolirea ciumeǐ, Pórta măzîli pe Calimache după o domnie de patru anǐ, și puse în locu-ǐ pe beizadea Constantin Ipsilante, fiul luǐ Alexandru Ipsilante. Acest eveniment avu loc în anul 1799. De și Ipsilante fu tot atât de vesel și de chefliŭ ca predecesorul sĕŭ, totușǐ petrecerǐ și veselie nu prea s’aŭ petrecut în timpul domnieǐ sale, fie din causă că n’a maǐ fost belșugul din trecut, fie că tristele resultate ale ciumeǐ se resimțea încă în maǐ multe familiǐ boerescǐ.</p>
<p>Acest domn a clădit monastirea și palatul după délul Galata, în fața Iașilor în partea despre miază-ḑi-apus, și a făcut pod peste apa Bahliuluǐ. Sub curtea acestuǐ palat, pe unde se scobóră drumurile în grădină, se află vestitul isvor al Galateǐ cu apa cea maǐ ușióră și maǐ limpede din Iașǐ. Acolo dar era petrecerea de vară a luǐ Ipsilant și a tuturor boerilor din Iașǐ până la 1806 după intrarea Rușilor în țéră. Aceste palaturǐ împreună cu cele douĕ rîndurǐ de curțǐ ce avéŭ, aŭ ars în anul 1814, de n’a maǐ rĕmas din ele alt de cât nisce bucățǐ de zidurǐ góle, diforme și înegrite. Tocmaǐ în anul 1847, în timpul domnieǐ luǐ Mihalache Sturda, sora sa Rucsanda a clădit în locul acestor palate ruinate un șir de case maǐ micǐ dar cu gust, în care numita, fiind pătimașe și ne putênd suferi aerul Iașilor, a petrecut până la sfîrșitul viețiǐ. Aḑǐ pe délul Galateǐ în locul acelor clădirǐ sunt instalate închisorile corpuluǐ al IV de armată.</p>
<p>In timpul luǐ Ipsilante, mărindu-se din ḑi în ḑi sărăcia în popor, aŭ început codrurile și pădurile să se populeze de cete însemnate de haiducǐ, și tâlharǐ care nu numaǐ că nu se mulțumeaŭ d’a eși la drumul mare spre a jefui, după cum spune legenda, pe ciocoǐ și pe lenevițǐ, dar ajunsese cu cutezanța până a călca satele și orășelele pe unde se afla locuind vre-un bogătașiŭ, și comitéŭ jafurile cele maǐ îndrăsnețe și omorurile cele maǐ înfiorătore. Cea maǐ înfricoșată dintre aceste bande era cea comandată de un fost nefer de arnăuțǐ, frate cu un óre-care Tufecci-bașa George, slujitor domnesc, care adunase în jurul sĕŭ o mulțime de foștǐ bostangiǐ și arnăuțǐ și spăimânta lumea prin cruḑimele sale.</p>
<p>Auḑind Ipsilante de unele ca acestea, după ce făcu maǐ multe cercărǐ nefolositóre ca să pue mâna pe acel bandit, chemă la sine pe Tufecci George și ’ǐ dădu ordin ca în douĕ sĕptămânǐ să ’ǐ aducă la curte pe fratele sĕŭ viŭ saŭ mort, pentru care ispravă îǐ va hărăzi o moșie, iar de unde nu, va răsplăti cu capul sĕŭ suferințele poporuluǐ.</p>
<p>Ca să scape de mórte, George luă cu sine 50 neferǐ aleșǐ din tótă arnăuțimea domnéscă și începu să urmăréscă pe fratele sĕŭ din culcuș în culcuș și din codru în codru, până ce ’l înfundă într’o grădină din satul Bozienǐ din județul Neamțu, unde l’a înconjurat și l’a somat ca să se predea dacă vrea să fie bine de el și să capete iertarea domnéscă.</p>
<p>Fratele sĕŭ drept orǐ-ce rĕspuns scose de la brîu un pistol, și îndreptându-l spre dênsul, îl descarcă, dar nu nemeri. Vĕḑênd una ca acésta, Tufecci George nu perdu vreme nicǐ dădu răgaz căpetenieǐ de bandă care deja se repezise spre el cu hangeru în mână, ci îl ucise cu o descărcătură de pistol care ’ǐ ciurui peptul. Ceǐ alțǐ neferǐ ucise în acelașǐ chip maǐ mulțǐ din bandițǐ, iar pe ceǐ rĕmașǐ în viață și nu putură scăpa cu fuga, îĕ legară fedeleșiŭ și ’ǐ duse la Iașǐ. Tufecci-George după ce ucise pe fratele sĕŭ, îǐ reteză capul, îl vîrî într’o dăsagă și aducându’l la Iașǐ, îl presentă luǐ Ipsilante ḑicându-ǐ:</p>
<p>— Măria ta ți-am împlinit porunca, am liniscit țara, dar am vĕrsat sângele părinților meǐ care curgea în vinele luǐ.</p>
<p>Apoǐ podidindu-l plânsul îl aruncă la pămênt și eși ca să se ducă, legenda spune, nu se scie unde, că de atuncǐ nu s’a maǐ auḑit de numele luǐ.</p>
<p>Postelnicul Manolache Drăghicǐ, de la care am împrumutat multe din aceste amĕnunte, în istoria sa intitulată Istoria Moldoveǐ (anul 1857 Vol. II) nu se unesce cu legenda, ci ḑice că s’ar fi lăsat de arnăuție și s’ar fi retras la moșióra ce ’ǐ a dăruit Ipsilante, și că ar fi zidit biserica sf. Haralamb din Sărărie ce ’ǐ ḑice și Tufecci-bașa, în jurul căria ar fi clădit maǐ multe acareturǐ pentru purtarea de grije a slujitorilor, clădirǐ care aḑǐ sunt cu totul nimicite de incendiǐ care de maǐ multe orǐ le-a devastat, ca cum ar fi urmărite de o fatalitate fiind clădite din prețul sângeluǐ.</p>
<p>Puțin după aceia, adică în anul 1801 Constantin Ipsilante, care în tot timpul domnieǐ sale întreținuse cele maǐ strânse relațiunǐ cu consulul general al Rusieǐ, consilierul de stat Iacovlev, care muri la postul sĕŭ în anul 1800, cât și cu urmașiul acestuia consilierul de colegiŭ Vasile Melinovski, și care manifestase aprópe pe faciă cele maǐ viǐ simpatiǐ pentru politica ruséscă, contrariŭ înclinărilor tatăluǐ sĕŭ care în tot-d’a-una părtinise politica austriacă, fu destituit de Pórtă care se stricase din noŭ cu Rusia și începuse a se pregăti pentru un noŭ rĕsboiŭ cu acea împĕrăție, și înlocuit cu Alexandru Suțu.</p>
<p>Din istorisirea de maǐ sus, reiese că Moldova între anul 1791 și 1801 a petrecut aprópe în pace și liniscită, pe când Valachia a trecut prin cele maǐ tragice și maǐ sângeróse frământărǐ.</p>
<p>VI. Pasvantoglu</p>
<p>Pe când se petrecéŭ în Valachia și Moldova evenimentele descrise maǐ sus, diplomația rusă nu sta de loc cu manele în sîn; din contră ea lucra cu îndoită ardóre spre a aduce la îndeplinire unicul scop ce urmăresce toțǐ Țariǐ de la Petru cel mare încoa, însă de-o-cam-dată, vĕḑînd că tactica urmată până atuncǐ n’a dat resultatele așteptate și că foștiǐ lor partisanǐ, maǐ cu sémă din țĕrile române, aŭ început să fie bănuitorǐ și ne-încreḑĕtorǐ, s’aŭ grăbit a schimba sistemul urmat până atuncǐ.</p>
<p>Maǐ întâiŭ aŭ început a se preface că ar vrea să se apropie de Turcia și să solicite amiciția sa și chiar să ǐ ofere ajutor contra luǐ Bonaparte care se pregătea a începe expediția din Egipt; după aceia a retras din principatele române pe toțǐ emisariǐ lor fățișǐ și secrețǐ și aŭ lăsat numaǐ în sarcina Consulilor și Vice-consulilor grija d’a întreține relațiunǐ de amiciție cu partisaniǐ moscovismuluǐ precum și d’a face noǐ adepțǐ, și în fine aŭ început să împăneze Serbia, Bulgaria, Albania, Rumelia, Macedonia, Tracia și Epir cu o mulțime de asemenea emisarǐ, aprovisionațǐ cu mulțǐ banǐ, a căror misiune era d’a escita nemulțumirile orǐ-cuǐ, fie creștin, fie turc, contra administrațieǐ otomane, care numaǐ de laudă nu era, d’a revolta contra administrațieǐ centrale pe toțǐ aianiǐ și pașialele din susnumitele provinciǐ, care în mare parte eraŭ nemulțumițǐ de proectele ce hrănea într’acel timp Sultanul Selim, de a desființa redutabilul corp al ienicerilor și d’a-l înlocui cu Nizam-gedit, adică oștire regulată, și în fine d’a face pe orǐ-cine să întrevadă că ar fi ajutat, fie cu banǐ, fie cu oștenǐ, fie pe sub ascuns, fie pe faciă, după cum vor comanda împrejurările, de către prea puternica Rusie.</p>
<p>Aceste insinuațiunǐ conduse cu dibăcie de emisarǐ istețǐ, între care se numĕraŭ și mulțǐ Turcǐ cu posițiunǐ înalte, pe care baniǐ rusescǐ reușise să’ǐ câștige în partea moscovismuluǐ; aceste insinuațiunǐ, ḑic începură să’șǐ dea róde și să determine pe maǐ mulțǐ guvernatorǐ de provinciǐ să ridice stég de revoltă contra administrațieǐ din Constantinopole.</p>
<p>Cel d’ântâiŭ și cel maǐ redutabil dintre toțǐ rebeliǐ dintr’acea epocă, fu aianul din Vidin Osman fiul luǐ Pasvant, cunoscut maǐ bine sub numele de Pasvant-oglu.</p>
<p>Bunul acestuǐ om fusese originar din Bosnia din ómenǐ proștǐ și esercitase meseria de pasvant, adică paznic în orașiul Sofia. Intâmplându-se odată să fie într’acel oraș un foc mare ațâțat de nisce bombe aruncate de armata împĕrăteseǐ Ecaterina, cu care Sultanul se afla în rĕsboiŭ, care foc amenința orașul întreg cu distrugerea, la care foc fu de față și vizirul din acele timpurǐ, legenda spune că acest pașnic ar fi dat la timp alarma și cu expunerea viețiǐ ar fi contribuit la stingerea foculuǐ. Pentru acest fapt eroic vizirul l’a făcut Serden-giett-agasî, adică nobil, și i-a dat și o sumă însemnată de banǐ. După aceia Pasvant s’a mutat la Vidin unde a trăit până la mórte cu óre-care îmbelșugare și bucurîndu-se de stima concetățenilor sĕǐ. Fiul sĕŭ creându-șǐ o posițiune și maǐ avantagiósă și înmulțindu-șǐ averea, a ajuns să fie considerat ca un aian. Fiul acestuia Osman, după mórtea tatăluǐ sĕŭ a mărit și maǐ mult averea părintéscă și influența de care se bucura, în cât a reușit să dobândéscă încrederea órbă a maǐ multor aianǐ și ienicerǐ și să devie o putere în orașul sĕŭ natal.</p>
<p>Acest om era de statură de mijloc, față smolită, ochǐ surǐ și barba galbenă închisă; el din natura sa era iute și crud, îndărătnic la cugetare, curagios la suflet, sârguitor la fapte, împetuos la mișcărǐ, iscusit la scornire de vicleniǐ, fórte inteligent, fórte pătrunḑător și fórte prevĕḑĕtor pentru viitor. El era fórte aplicat spre bătăliǐ și vĕrsărǐ de sânge, fórte ambițios, fórte darnic și fórte iubitor de facerǐ de bine, urîtor de vanitate, stâmpărat la plăcerǐ și măreț în tóte maǐ cu sémă avea minte mare și spirit înalt, lucru fórte rar la Turcǐ.</p>
<p>El în timpul rĕsboiuluǐ trecut fusese odobașa între ostașǐǐ Turcǐ și se bătuse cu multă distincțiune, sub ordinele luǐ Mavrogheni contra Nemților, fără să pretinḑă vre-o léfă pentru el și óstea sa, pe care o plătea din punga sa. După încheierea păciǐ s’a stabilit iarășǐ în Vidin, cetatea sa natală, și a început să se arate maǐ mare ca un agă între cele alte agale; ba încă ca unul ce era ambițios, înnălțându-se cu firea și unindu-se cu agalele cetățiǐ, i-a tras pe toțǐ a’ǐ fi ghioldașǐ, adică partisanǐ, și ’ǐ-a înduplecat pe toțǐ a umbla după gândul și socotéla sa și a-l considera ca pe maǐ marele lor.</p>
<p>După ce dobândi cu chipul acesta un numĕr însemnat de partisanǐ fórte devotațǐ, Osman începu a sta împotrivă la trebile și poruncile pașiǐ cetățiǐ orînduit de Sultan, și a cere să fie consultat și el în realisarea disposițiunilor luate în cetate și serchat, ca unul ce era cetățén vechiŭ și cu experiență și era agă cinstit de tóte agalele.</p>
<p>Pașia neplăcêndu-ǐ să vaḑă pe lângă sine pe cine-va care să’ǐ controleze faptele și să’ǐ contraḑică ordinele, hotărî ca să’l omóre ca pe un vrăjmașǐ și împotrivitor luǐ, dar Pasvant-oglu ca om prevĕḑĕtor îǐ ghici numaǐ de cât gândurile și începu să se păḑéscă. Maǐ întâiŭ adună în juru-ǐ un numĕr óre-care de beșliǐ, cărora le dedea lefurǐ bune ca să’ǐ păḑéscă, după aceia făcu cunoscut tuturor agalelor care eraŭ la un gând cu el ceia ce ’ǐ cocea pașa și se jurară cu toțiǐ de a se apăra uniǐ pe alțiǐ.</p>
<p>Cu tóte acestea, pașia care căuta prilegiŭ cum să împușce saŭ să tae pe Pasvantoglu, eși într’o ḑi din saraiul sĕŭ, sub pretext d’a se plimba prin cetate împreună cu pașalu luǐ, și după ce cutreeră maǐ multe strade, ca din întâmplare trecu și pe strada pe care se afla situată casa Pasvantuluǐ. Pe când trecea pe dinaintea Porțiǐ sale, iată că’ vr’o cincǐ-spre-zece pașialîǐ armațǐ dădură năvală să intre în casă ca să omóre pe Pasvant, dar acesta a dat ordin beșliilor să dea focurǐ cu sănețele, șiușianelele și pistólele, și beșliǐ se repeḑiră cu furie spre Turcǐ și numaǐ de cât îǐ puse pe gónă, ast-fel că pofta pașiǐ nu s’a putut realisa, ci a fost nevoit să se întórcă înapoǐ în seraiŭ rușinat.</p>
<p>După acéstă întâmplare, Pasvantoglu a eșit din cetate unde numaǐ era sigur de viața sa, și s’a dus să se stabiléscă la una din moșiile sale situată la o mica depărtare de cetate, și întări casa de la acea moșie cu parcane nalte de grinḑǐ de stejar și șianțurǐ fórte adâncǐ, iar cămările ce înconjura curtea acelor case le populă cu peste 500 voinicǐ aleșǐ Anatolițǐ și Arnăuțǐ bunǐ de rĕsboiŭ, cărora le dădu léfă mare și tain fórte îndestulător. După ce trecu cât-va timp de la retragerea sa la țéră, pașea care’ǐ purta sâmbetele și vrea să’ǐ facă de petrecanie cu orǐ-ce preț, nefiind informat de nimenǐ despre preparativele inimiculuǐ sĕŭ, și creḑênd că la țéră îl va omorî cu maǐ multă înlesnire, eși într’o ḑi din cetate împreună cu un numĕr óre-care de pașialiǐ și’ǐ trămise înainte vestitori să spue luǐ Pasvant că, eșind la plimbare ar dori să vie la d-luǐ ca să ia prânḑul la dînsul și să ’lŭ poftésca la o petrecere mare dată în onórea sa numaǐ ca să facă ziafet cu dênsul. Pasvant aflând, a dat ordin arnăuților sĕǐ să se armeze până în dințǐ și a eșit împreună cu eǐ întru întâmpinarea pașiǐ gata de rĕsboiŭ.</p>
<p>Vĕḑênd cum staŭ lucrurile, și că cu forța nu póte să dovedéscă pe un om ca Osman Aga, pașia întórse foia și începu să recurgă la viclenie. Așia dar se duse drept spre Pasvant, care’l ascepta cu arma gata sa dea foc, și arătându-se a fi cu facia veselă și voiósă, îl hirîtisi ca un amic bun și bine-voitor, și după aceia îǐ spuse că a venit în persónă ca să’ǐ poftéscă la un mare ziafet ce avea gând să dea în curînd în onórea sa.</p>
<p>— Ițǐ mulțămesc, măria ta, de cinstea ce vreǐ să’mǐ facǐ, rĕspunse Pasvant, dar te prevestesc că nu sunt îndestul de prost ca să cred aceia ce ’mǐ spuǐ; măria ta nu aǐ de gând să mĕ ospătezǐ, nicǐ îțǐ arde măriǐ tale de ziafet, ci vreǐ să mĕ omorǐ; acest dor îțǐ zace în suflet.</p>
<p>— Ah! ghidi chiopoul! esclamă pașa scrîșnind din dințǐ, și apoǐ făcu înapoǐ câțǐ-va pașǐ și strigă pașaliilor sĕǐ să ’șǐ descarce armele în el și în aǐ luǐ, creḑênd că din prima învălmășélă îl va culca la pămênt. Dar nu se petrecură lucrurile ast-fel, căcǐ pasvanțiǐ fiind pregătițǐ și așteptându-se la un asemenea desnodămênt sângeros, rĕspunse numaǐ de cât la foc prin foc, din care causă se făcu o mare zarvă1 și o învălmășélă strajnică. Aŭ căḑut maǐ mulțǐ din ambele părțǐ morțǐ și rănițǐ, dar Pasvantoglu nu numaǐ că n’a căzut, dar n’a fost nicǐ măcar rănit. După prima încurcătură, arnăuțiǐ, fiind maǐ numeroșǐ, începură să năvăléscă spre pașaliǐ, pe carǐ ’ǐ puse pe gónă cu fórte mare înlesnire și vrură să ’ǐ tae cu hangerile în modul cel maǐ cumplit. Pașa vĕḑênd pe aǐ sĕǐ că aŭ început s’o slăbéscă, dătu pintenǐ caluluǐ și intră numaǐ de cât în cetate, urmat de aprópe de beșliǐ luǐ fugarǐ, pe care pasvantlîǐ îǐ goni până la porțile parcanelor cetățiǐ.</p>
<p>In urma, acestuǐ atac îndrăsneț, Pasvant intră la grije mare, și numaǐ de cât convocă la sine pe toțǐ agalele amiciǐ sĕǐ și ’ǐ rugă să chibzuiască și să hotărască ce trebuia să facă. Toțǐ fură de părere să îndoiască numĕrul arnăuților sĕǐ și el să se proclame aian al cetățeǐ Diiuluǐ și să mérgă cu óstea sa si să intre prin siluire în posesiunea postuluǐ ce ’ǐ-a încredințat concetățeniǐ sĕǐ. Curînd după aceia Pasvant se duse la Craiova, unde după cum susține legenda purtată din aură în gură din părinte în fiu până astă-ḑǐ, s’ar fi întâlnit cu vice-consulul rusesc din Bucurescǐ Luca Kirico, apoǐ după ce se întórse iarășǐ la moșia sa începu să ’șǐ recruteze și să într’armeze un numĕr îndoit maǐ mare de arnăuțǐ, să ’șǐ înconjure casa de la moșie cu zidurǐ gróse bastionate și cu cazamate spațióse, și să se jóce cu baniǐ ca cu nucile. Acest belșug de banǐ la un om ca Pasvantoglu, astă-ḑǐ n’ar fi bătut tocmaǐ la ochǐ, căcǐ era un om bogat, dar pe atuncǐ când numerariul lipsea fórte mult, maǐ cu sémă în Orient, acéstă întêmplare ne obicǐnuită făcu óre-care vâlvă și începu pe mulțǐ să ḑică că baniǐ cu care se juca Pasvant eraŭ banǐ muscălescǐ.</p>
<p>Pasvant însă nu să sinchisi nicǐ de loc de vorbele lumiǐ, ci cum se vĕḑu în capul a o mie și maǐ bine de arnăuțǐ, intră în cetate în fruntea lor armat ca de rĕsboiŭ, și înconjură saraiul pașiǐ puind strejǐ cu tărie la porțǐ, cărora le dădu ordin să nu lase pe nimenǐ să iasă afară, iar pe cine va îndrăsni să iasă să ’l taie fără de milă.</p>
<p>Pașia auḑind că Pasvant l’a făcut prisonier în seraiul sĕŭ, se mâniâ fórte, dar mĕsurându-șǐ puterea oștilor de care dispunea și găsindu-le cu mult inferióre, se mulțumi a scrie inimiculuǐ sĕŭ următórea epistolă:</p>
<p>— Bre! ce este astă zurba pe tine? ce aǐ cu mine care ’țǐ sunt prieten și de bine voitor? de mĕ închizǐ ca pe un hoț?</p>
<p>— Nu eŭ ci Măria ta, face zurba, rĕspunse Pasvant tot în scris, căcǐ de douĕ orǐ până acum ’țǐ aǐ pus ómeniǐ că să mĕ omóre. Eŭ dacă am pus pașnicǐ împrejurul saraiuluǐ Mărieǐ tale, nu am făcut’o cu gêndul de a ’țǐ face vre-un rĕŭ saŭ vre-o supărare, ci numaǐ ca să mănâncǐ, să beǐ și să te odihnescǐ fără de nicǐ o grije și să ’țǐ petrecǐ viața în linisce și pace. Lefurile și tainurile ți se vor plăti ca și maǐ nainte fără de nicǐ o știrbire, iar cât pentru trebile cetățiǐ și ale sarchatuluǐ, voiŭ purta eŭ de grije ca unul ce sunt aian al cetățeǐ ales de agale, după cum poruncesce pravila.</p>
<p>Auḑind unele ca aceștia pașia s’a mâhnit și s’a năcăjit fórte, dar neputênd să facă aminterǐ fu nevoit să tacă și să rabde.</p>
<p>Peste câte-va ḑile Pașa iarășǐ îǐ scrise rugêndu-l să ’șǐ retragă arnăuțiǐ din jurul saraiuluǐ, căcǐ vrea să iasă la plimbare. La acest pitac Pasvant rĕspunse tot prin scris cu ton liniscit, că pentru hatîr, iar nicǐ de loc de frică, consimte a’l lăsa să iasă ca să se plimbe, însă numaǐ cu douǐ saŭ treǐ tur ǐ după el și aceia fără de arme ci numaǐ pentru ascultare.</p>
<p>Pașia priimi și eși de maǐ multe orǐ prin cetate la plimbare și în tot-d’auna fu lăsat liber de către oștǐ carǐ îǐ făcea onorurile militare usitate. Intr’o ḑǐ pe când se plimba călare s’a întîmplat să se întâlnéscă pe o stradă strîmtă cu Pasvant care venea iarășǐ călare din partea opusă. Acesta cum ’l vĕḑu se apropriă de el cu inimă voiósă și întinḑêndu-ǐ mâna cu voie bună îǐ ḑise:</p>
<p>— Oșghioldi baba!</p>
<p>— Safaghioldi, rĕspunse pașa silindu-se a se arĕta voios și cu inima deschisă.</p>
<p>— Măria ta, babalîc aǐ eșit la plimbare ca să’țǐ maǐ desmorțescǐ piciórele?</p>
<p>— Da, fiule, și maǐ cu sémă însuflețit de dorul de a te vedea.</p>
<p>Pronunțând aceste cuvinte se apropiă de Pasvant maǐ să’șǐ lipéscă calul de al sĕŭ, și când se vĕḑu lîngă el, fără de veste scóse de sub burnuzul ce purta peste haine o sabie pe care o avea atârnată de brîŭ destecată, și maǐ iute ca fulgerul o învârti de treǐ orǐ în aer și apoǐ îǐ repeḑi ascuțișul spre capul luǐ strigênd:</p>
<p>— Trebue o-dată să móră acest câne ce nu pot suferi. Acéstă isbitură însă, de și dată cu sete, nu’l nemeri, căcǐ iute ca gândul Pasvant cârmi calul din loc, și sabia Pașiǐ căḑu în capul unuǐ bulucbașa al luǐ Pasvantoglu care mergea pe jos alăturǐ de el ca să’ǐ păzéscă, și pe care acea isbitură îl tăia drept în douĕ.</p>
<p>Vĕḑînd acest omor neasceptat, Pasvantlîǐ săriră furioșǐ spre pașia cu armele destecate ca să’ǐ sfâșie, și să’l ia în iatagane, dar Pasvant s’a repeḑit între eǐ și a început să le strige:</p>
<p>— Dur bre, nu’l omorîțǐ, căcǐ îmǐ trebue; luați-l numaǐ din napoǐ, închideți-lŭ în saraiŭ și nu’l maǐ lăsațǐ să iasă afară.</p>
<p>După aceia chiar în acea ḑi Pasvant adună la sine pe agalele luǐ, și după ce se sfătui, cu dînsele, scrise împĕratuluǐ un arz care ’ǐ descria pe de rînd tótă curgerea pricineǐ, cum pașa a vrut să’l omóre în treǐ rîndurî, fără să aibă vre-o vină, și cum cu sfatul de obște ’l-a închis în saraiul împĕrătesc, unde pașiǐ aŭ conac, și că în ceia ce privesce cetatea precum și treburile serchatuluǐ se angajază el a fi purtător de grije, ca unul ce era aian al cetățiǐ. Tot de o-dată se obliga a fi ascultător și supus poruncilor împĕrătescǐ și a plăti regulat hasnaleǐ împĕrătescǐ haraciul raiaelilor. Intr’acelașǐ timp scrise în acelașǐ mod și pașialelor care’l protegea și altor regele însemnate ce avea la Stambul, către carǐ declara că se obligă a le trămite periodic câte o sumă însemnată de pungǐ cu banǐ, pentru că să pue cuvênt bun la împĕratul pentru dênsul. De odată cu scrisórea luǐ Pasvant sultanul primi și o scrisóre de la Pașia, pe care reușise a o furișa pe sub ascuns afară din seraiŭ, în care spunea că Pasvant s’a hainit contra împăratuluǐ, că s’a numit singur aian al cetățiǐ, că ’ǐ-a făcut rușinea de ’l-a închis, pe el valuil sangiaculuǐ, în seraiul sĕŭ ca pe un prisonier, și că ’șǐ-a dat mâna pe sub ascuns cu Cârjaliǐ vestițiǐ hoțǐ care pustiiaŭ împrejurimile Balcanilor și Rodopuluǐ și chiar cu consulul rusesc din Bucurescǐ.</p>
<p>Sultanul după ce citi ambele epistole rĕmase în nedomirire, nesciind pe cine să créḑă, însă regelele care deja primise baniǐ luǐ Pasvant și nădăjduia să maǐ priméscă încă, începu să’l îndreptățéscă și să’l zugrăvéscă împĕratuluǐ ca pe servitorul cel maǐ credincios și maǐ supus, ca pe un pămîntén devotat legiǐ și împĕrățieǐ, care a apărat cetatea cu bravură împotriva Nemților în rĕboiul trecut, ca pe cel maǐ vrednic d’a fi cinstit de împĕrăție pentru slujba luǐ, și ca pe unul care nu avea altă vină de cât aceia d’a fi asuprit de pașa.</p>
<p>In urma acestor călduróse recomandațiunǐ, sultanul porunci să șe alcătuiască un firman în coprinderea următóre:</p>
<p>«Eŭ Selim, sultan al Tarigraduluǐ, împĕratul tuturor împĕraților pămîntuluǐ de la răsărit până la apus și padișah al tuturor credincioșilor, poruncesce ție Pasvantule, cea maǐ mică slugă de cât tóte slugile prea puterniceǐ mele împĕrățiǐ, în vreme ce te-aǐ făcut singur, de sine, ca un hain, aian al cetățiǐ mele Diiuluǐ, pentru prea înalt și prea sfînt creștetul meŭ, te-am ertat și din prea multa milostivirea mea te-am dăruit cu acéstă cinste, să fiǐ aian al cetățiǐ Diiuluǐ și să fiǐ supus împĕrătesceǐ mele mărirǐ și cinstituluǐ meŭ pașe, și să lașǐ slobod pe pașă, și să nu te maǐ atingǐ de cinstea luǐ, și să trăițǐ amêndoǐ cu pace; iar de nu veǐ urma prea înnaltelor și sfintelor mele poruncǐ, cumplita sabie a împĕrățieǐ mele te va mînca».</p>
<p>Asemenea a scris sultanul și pașiǐ ca sâ se aibă bine cu Pasvantoglu și să’l recunóscă ca pe aian al cetățiǐ. Pasvantoglu primind firmanul din mâna capigiuluǐ împĕrătesc l’a sărutat, și după ce l’a citit înaintea tuturor agalelor cetățiǐ, s’a bucurat fórte mult, și pe urmă iar l’a sărutat, l’a atins cu capul spre semn de supunere și apoǐ a ospătat pe capigiŭ, l’a dăruit cu un cal frumos, armăsar de Misir, împodobit cu rafturǐ de argint, l’a maǐ dăruit și cu 200 galbenǐ olandezǐ și l’a petrecut împreună cu tóte agalele până la saraiul pașiǐ, unde a întîmpinat o primire maǐ puțin pompósă și darurǐ de loc.</p>
<p>După plecarea capigiuluǐ, Pasvant n’a putut să petrécă mult timp în armonie cu Pașa, pentru că aianul de curînd recunoscut n’a voit să se supună pașiǐ, ci iar a pus mâna pe tóte afacerile publice, ca un aian ce era, a început să comande pașialelor ce asculta de serchatul Vidinului, să le plătéscă el léfă și să supue totul sub zaptul luǐ, lăsând pe pașia să trăiască în saraiul luǐ, chipul liber, dar numaǐ cu puținteǐ Turcǐ sub ascultarea sa, ne-avênd nicǐ o afacere în mână și nicǐ un prestigiŭ între administrațiǐ sĕǐ; chiar cele trebuincióse: tainul, precum și leafa sa și a ómenilor sĕǐ, le primea tot prin Pasvant.</p>
<p>Rușiǐ se bucurară fórte aflând că se petreceaŭ asemenea lucrurǐ care numaǐ întăritóre pentru statul turcesc nu eraŭ, în cetatea cea mat puternică a imperiuluǐ otoman după marginea Dunăreǐ, căcǐ în tot-d’auna ǐ-a plăcut politiceǐ rusescǐ d’a vedea și scorni pe la vecinǐ vrajbă și împerechere, pe când la el era linisce și pace, d’a trămite armatele sale oculte de spionǐ și emisarǐ ca prin banǐ să stărnéscă rĕsboiul civil și felurite conflicte prăpăditore, pe când ostile sale oficiale se odihneau și se pregăteaŭ pentru noǐ rĕsbóe. Eǐ cum aflară că Vidinul a căḑut în stăpânirea luǐ Pasvantoglu, amicul lor intim se bucurară fórte, căcǐ la vreme de trebuință putea să pue mâna pe un cap de pod din cele maǐ importante, dar nu le venea lor de loc la socotélă ca să vaḑă pe amicul lor trăind liniștit împreună cu omul sultanuluǐ, de témă ca nu unelta încetul cu încetul să se depărteze de sfera acțiuneǐ lor, și vĕḑêndu-se în destul de tare pe scaunul sĕŭ să’ǐ părăsească.</p>
<p>Așa dar pentru a menține aprins focul vrajbeǐ între ceǐ doǐ inimicǐ din Vidin, începură să trămită la Diiŭ iscoade iscusite, care, pe de o parte să ațîțe pofta de deșertăciunǐ și de mărire a luǐ Pasvant, iar pe de alta să ațîțe ambițiunea pașiǐ care în fie-ce ḑi primea rănile cele maǐ dureróse.</p>
<p>Așa dar aceǐ emisarǐ isbutiră să amețéscă capul îngâmfatuluǐ aian și să’l înduplece a scrie sultanuluǐ în chipul următor:</p>
<p>«Eŭ Pasvantoglu, aianul cetățeǐ Diiuluǐ, sluga prea puterniceǐ împĕrățieǐ tale, supus sunt și ascultător prea înaltelor și sfintelor poruncǐ ale prea puterniceǐ împĕrățieǐ tale, dar pe pașia din Diiŭ nu pot să’l sufer, pentru că caută în tot chipul ca să mĕ răpue; să lipséscă el din cetate și eŭ mĕ îndatorez de tóte ale cetățiǐ să port de grije și tóte veniturile împĕrătescǐ din serchat să le împlinesc fără cusur. De aceia te rog cu căzută închinăciune să mĕ învrednicescǐ cu cinstea de pașiâ al acesteǐ cetățǐ și cu paza acestuǐ împĕrătesc serhat.»</p>
<p>Maǐ într’acelașǐ timp scrise și pașa o scrisóre Sultanuluǐ, prin care arătă pe Pasvantoglu ca hain și ne supus împărățieǐ, care a luat ca un pașa fără voia padișahuluǐ tóte trebile cetățiǐ și ale serchatului sub zaptul luǐ.</p>
<p>Impĕratul fu fórte mult mâhnit de coprinsul acestor douĕ înștiințărǐ atât de contradictoriǐ, și căuta să dobândéscă informațiǐ sigure ca să afle în ce parte s’ar afla dreptatea. Tocmaǐ atuncǐ pașia, vĕḑênd că nu era chip să maǐ stea în cetate, că vrajba cu Pasvant pe fie-ce ḑi crescea în loc de a se împuțina și că acela îǐ luase din mână tot și că tóte agalele țineaŭ cu dînsul, s’a hotărît să părăséscă cetatea, și numaǐ decât a tocmit un caic și a eșit într’o diminéță din ḑorǐ de ḑi din cetate cu toțǐ ómeniǐ și avutul sĕŭ la Dunăre ca să intre în caic, însă după ce ’șǐ-a transportat tot bagajul și tóte avuțiile în caic, se pomeni cu 50 beșliǐ din aǐ luǐ Pasvantoglu, că’l înconjóră împreună cu ómeniǐ sĕǐ, năvălesc în caic, iaŭ tot ce găsesc de valóre în el: banǐ, haine, argintăriǐ, scule, pietre prețióse și armăsarǐ, și după ce îǐ lasă numaǐ borfele și ciubucele, îǐ dădură voe să intre în caic și să se ducă ne supărat orǐ și unde’ǐ-o plăcea.</p>
<p>Pașia după ce fu jefuit de avere plecă cu inimă înfrêntă pe Dunăre în jos și se opri la Rusciuc, și de acolo a scris împĕratuluǐ, plângêndu-se cu lăcrămǐ cât pumnul de renghiul ce a pățit.</p>
<p>VII. Revolta luǐ Pasvantoglu contra Sultanuluǐ.</p>
<p>Daca a scăpat de pașe, Pasvantoglu a adunat pe tóte agalele cetățeǐ la conacul luǐ, le-a făcut ziafet cu scumpătățǐ de zaharicale, și sfătuindu-se cu eǐ, s’aŭ jurat să fie cu toțǐ unițǐ la un cuvênt cu el hioldașǐ și prietenǐ, și el îǐ va avea la mare ipolipsis și la tóte lucrurile câte va face se va sfătui cu dênsul. După aceia cu voia tuturor s’a numit pe sine pașe al Diuluǐ și pe Cara Mustafa l’a îmbrăcat cu caftan numindu-1 aian al cetățeǐ Diuluǐ; după aceia a dat ordin să se dea maǐ, multe tunurǐ după zidurile cetățiǐ și să se facă serbărǐ publice vesele și strălucite. Intr’acelașǐ timp adună tótă ostășimea din cetate care se urca ca la vr’o douĕ miǐ, îǐ armă, îǐ îmbrăcă și le plăti la toțǐ lefurile pe treǐ lunǐ înainte, și începu să recruteze noǐ ostașǐ și să’ǐ echipeze în modul cel maǐ darnic, ast-fel că în scurt timp numĕrul lor trecu de ḑece miǐ.</p>
<p>După aceia Pasvant se apucă de lucrărǐ și maǐ marǐ; așeḑă pe zidurile cetățiǐ tunurǐ de asediŭ de calibru mare, aduse din Italia și țéra nemțéscă tunarǐ fórte iscusițǐ, și a pus o mulțime de salahorǐ din serchat și țéră de a făcut un șianț mare și adânc în jurul zidurilor cetățiǐ, la care a făcut porțǐ cu tărie căptușite cu table gróse de aramă. Apoǐ scrise ispravnicilor din țéră ca să’ǐ trimétă zachearale pentru armată: grîŭ, orḑ, unt și sare, îngrozindu’ǐ cu cele maǐ strajnice pedepse daca nu se vor supune, și cu chipul acesta strânse o mulțime de zacherea si la toțǐ cu banǐ ghiață și galantomesce plătea, în cât tótă lumea se minuna de unde să scóță atâțea banǐ el care hasna împĕrătéscă nu avea și ca un împĕrat cheltuia și mereŭ se pregătea ca de rĕsboiŭ. Ceǐ din Calafat începuse să ghicéscă șiretenia, căcǐ fórte adesea vĕḑură pe Pasvantoglu trecênd Dunărea nóptea tiptil și într’acelașǐ timp pe vice-consulul rusesc viind din Bucurescǐ și întâlnindu-se cu el în casa unuǐ capanlîŭ Grec, de unde Pașia eșia încărcat cu multe pungǐ, pe care le transporta cu multă greutate până la caicul ce’l ascepta în mărginea Dunăreǐ. Une-orǐ făcea astă, cale până și de treǐ patru orǐ baniǐ rusescǐ aŭ ațâțat și întreținut tóte vrajbele și urmele resbeluluǐ civil câte aŭ isbucnit într’acea vreme în peninsula balcanică și împrejurimǐ.</p>
<p>Moruzi care domnea pe atuncǐ pentru prima óră în Țéra Românéscă și căruia Pasvantoglu îǐ luase maǐ mult cu japca și prin amenințărǐ o mulțime de banǐ și de zacherale, scrise sultanuluǐ prin capuchehaiaoa sa despre apucăturile luǐ și ’lŭ rugă să ia mĕsurǐ de înfrĕnare. Auḑind unele ca acestea, sultanul se miră și să mânie fórte, dar ’șǐ-a înghițit necazul și a maǐ îngăduit să vadă încotro va apuca rebelul cu mintea sa cea trufașe; scrisui-a și firman ca să rămîe credincios împĕrățieǐ și să guverneze numaǐ în calitate de aian al cetățeǐ dar nu ca pașe.</p>
<p>Primind acest firman din mâna capigiuluǐ împĕrătesc ce l’a adus, l’a primit cu cinste în iatacul luǐ, iar nu în sala cea mare a conaculuǐ, l’a dat teftergiuluǐ ca să’l citéscă, după aceia l’a sărutat și l’a băgat în sîn, iar pe capugiŭ l’a ospătat bine.</p>
<p>In vremea meseǐ capigiŭ între alte cuvinte îǐ ḑise.</p>
<p>— Ia ascultă bre, Osman Aga, de ce te arâțǐ cu nesupunere padișiahuluǐ și aǐ făcut zapt cetățiǐ fără scirea și voia luǐ?</p>
<p>Auḑind unele ca acestea Pasvantoglu s’a mâniat fórte, și căutând la el grósnic, ’ǐ a ḑis:</p>
<p>— Eŭ am socotit că escǐ un om cu minte înțeléptă, ca unul ce escǐ om împĕrătesc, dar mi-aǐ fost un zevzec! tu bre, să ’mǐ grăescǐ de ast-fel de cuvinte? mĕ opresce cinstea împĕratuluǐ, căcǐ aminterǐ la minut te-aș fi făcut bucățǐ cu însășǐ mâna și sabla mea.</p>
<p>După aceia răcni o dată într’un chip spăimântător și chemă la sine pe pasvantlîǐ luǐ care staŭ ḑiua și nóptea în permanență de guardă în anticamera conaculuǐ, și cum intrară aceștia le strigă:</p>
<p>— Luațǐ pe acest câne și aruncați-1 în închisóre, că nu este vrednic, domuzul (porcul) acesta, de masa și cinstea mea.</p>
<p>Indată după aceste cuvinte pasvantlîǐ se aruncară ca leiǐ asupra capugiuluǐ, și ridicându-l pe sus, aŭ început să ’l îmbrâncéscă, și suduindu-l și ghiontuindu-l l’a dus la închisóre.</p>
<p>După acea Pasvantoglu scrise împĕratuluǐ și regelelor luǐ din Stambul ca să se grăbéscă, dacă vor să fie pace și linisce, să’l facă pașe al Diiuluǐ, că de unde nu el nu maǐ respundea de nimic. Regelele care primea într’una banǐ și plocoane grase, stăruiră din nou de Sultanul ca să ’l facă pașe, dar Sultanul se mărgini a ’ǐ trămite un nou firman, prin care îl îndemna să fie supus și ascultător împĕrățieǐ, dacă vrea ca maǐ târziŭ să fie făcut și pașe. Acest firman a fost adus de către un alt capigiŭ.</p>
<p>Aflând Pasvantoglu că vine spre Vidin un nou om împĕrătescŭ, se hotărî a ’l face să cunóscă și să se încredințează prin el însușǐ de câtă popularitate se bucura el în cetatea sa, și să-l orbéscă prin luxul și bogăția curțiǐ sale. Așa dar porunci la douĕ agale să iasă afară din cetate împreună cu odobașa și bulucbașa cu ortalele lor îmbrăcate în haine de gală întru întâmpinarea omuluǐ împĕrătesc. Ordinele sale se împliniră cu punctualitate. Cum sosi capugiul agalele îl luă de subțiorǐ și cu cinste mare l’a ridicat după calul sĕŭ de drum și l’a așezat pe un armăsar frumos muiat numaǐ în aur, argint și catifele și apoǐ l’aŭ adus cu alaiŭ mare în cetate la divan saraiŭ și l’a așezat pe o sofa fórte frumos împodobită; însă cum îl vĕḑu bine așeḑat pe pernele cele moǐ care ornaŭ sofaoa, una din agale ǐ ḑise:</p>
<p>— Porunca Mărieǐ Sale Pasvantoglu este ca să te desbrăcăm pe d-ta și să te căutăm până la piele, ca nu cum-va să aibǐ pe sub haine arme saŭ niscaǐ-va lucrurǐ otrăvitóre.</p>
<p>— Cum se póte obrăsnicie ca acésta? strigă capigiul indignat; mie om împĕrătesc și credincios padișahuluǐ să îmǐ facețǐ o asemenea necinste?</p>
<p>— Dacă nu te veǐ lăsa să te desbrăcăm, rĕspunse agaoa, să sciǐ că nu te veǐ învrednici să veḑǐ fața Mărieǐ Sale.</p>
<p>Dacă vĕḑu și vĕḑu că chip de cârmélă nu era, capigiul să lăsă să fie desbrăcat și căutat, și după ce ’l căutară până și pe sub cămașe și se încredințară că nimic de temut saŭ suspect nu era, agalele îl îmbrăcară iarășǐ cu haine scumpe dăruite de Pasvant, îl așeḑară iarășǐ pe sofa și îl îmbiară cu dulcéță, cafea, vutcǐ, sorbeturǐ, și cubucurǐ. Intr’acelŭ timp unul din pașiale se repeḑi la conacul luǐ Pasvantoglu și ’ǐ comunică isprava ce a făcut.</p>
<p>A doua ḑi, la douĕ ore din ḑi s’a gătit Pasvant cu alaiŭ mare și cu multe agale și a mers la saraiŭ-divan unde era conăcit capigiul. Turciǐ, arnăuțiǐ, odobașiǐ, bulucbașiǐ, bairactariǐ, bimbașiǐ și cu agalele eraŭ împodobițǐ numaǐ în argint și sîrme, și cu rafturǐ pe caǐ; numaǐ Pasvant era fórte simplu îmbrăcat; de o lăture și de alta a caluluǐ luǐ Pasvant mergéŭ pe jos ceǐ maǐ fruntașǐ dintre agale, întocmaǐ ca în jurul Sultanuluǐ și toțǐ îl onoraŭ chiar ca pe un padișah. Ajungênd la scara seraiuluǐ, agalele luară pe Pasvant de subțiorǐ și ’l duse pe sus în sala divanuluǐ, în care el intră cu înfățișare trufașă și amenințătóre, și ’l așeḑară pe o sofa deosebită maǐ naltă ca a capigiuluǐ. Vĕḑĕndu-se pe sofa, Pasvant făcu cu mâna capigiuluǐ cu mare îngâmfare salamalecul obicǐnuit, și cu o singură vorbă ’ǐ a ḑis să scóță firmanul înnaintea tuturor agalelor și după aceia porunci tefterdaruluǐ de ’l citi în auḑul tuturor. După citire a luat firmanul și l’a vîrît în sîn și a poruncit tefterdaruluǐ să scrie rĕspuns la împĕratul, că el este supus împĕrățieǐ, și haraciul raialelor regulat îl trămite la hasnaoa împĕrătéscă și cetatea bine o păḑesce; drept aceia să facă bine Sultanul să ’i tră-</p>
<p>A doua ḑi, la douĕ ore din ḑi s’a gătit Pasvant cu alaiŭ mare și cu multe agale și a mers la saraiŭ-divan unde era conăcit capigiul. Turciǐ, arnăuțiǐ, odobașiǐ, bulucbașiǐ, bairactariǐ, bimbașiǐ și cu agalele eraŭ împodobițǐ numaǐ în argint și sîrme, și cu rafturǐ pe caǐ; numaǐ Pasvant era fórte simplu îmbrăcat; de o lăture și de alta a caluluǐ luǐ Pasvant mergéŭ pe jos ceǐ maǐ fruntașǐ dintre agale, întocmaǐ ca în jurul Sultanuluǐ și toțǐ îl onoraŭ chiar ca pe un padișah. Ajungênd la scara seraiuluǐ, agalele luară pe Pasvant de subțiorǐ și ’l duse pe sus în sala divanuluǐ, în care el intră cu înfățișare trufașă și amenințătóre, și ’l așeḑară pe o sofa deosebită maǐ naltă ca a capigiuluǐ. Vĕḑĕndu-se pe sofa, Pasvant făcu cu mâna capigiuluǐ cu mare îngâmfare salamalecul obicǐnuit, și cu o singură vorbă ’ǐ a ḑis să scóță firmanul înnaintea tuturor agalelor și după aceia porunci tefterdaruluǐ de ’l citi în auḑul tuturor. După citire a luat firmanul și l’a vîrît în sîn și a poruncit tefterdaruluǐ să scrie rĕspuns la împĕratul, că el este supus împĕrățieǐ, și haraciul raialelor regulat îl trămite la hasnaoa împĕrătéscă și cetatea bine o păḑesce; drept aceia să facă bine Sultanul să ’ trămită tuiurile și firman de pașialîc, că de unde nu el se face stăpîn pe cetate și la nimenǐ alt n’o maǐ dă. După aceia eși cu acelașǐ alaic și s’a întors la conacul sĕŭ.</p>
<p>A doua ḑi capigiul plecă dăruit de Pasvant cu 100 galbenǐ și însoțit și de cell’alt capigiŭ care fu iertat în urma stăruințeǐ luǐ Cara Muscafa, și ajungênd la Constantinopole avu ce spune împĕratuluǐ și rebelelor celor marǐ. Auḑind împĕratulŭ cele spuse și pățite de ambiǐ capigiǐ precum și conținutul scrisoriǐ luǐ Pasvant, rĕmase încremenit de mirare atât el cât și toțǐ protectoriǐ luǐ Pasvantoglu de atâta săméță îndrăsnélă, și cu toțiǐ hotărîră să pedepséscă cu asprime pe rebel. Maǐ ântêiŭ de tóte trămise un noŭ pașe pentru Vidin însoțit de un numĕr óre-care de armată, care numaǐ de cât se grăbi a veni ca să ia în primire posesiunea postuluǐ sĕŭ, dar când ajunse se isbi cu nasul de porțile cetățiǐ, căcǐ cum află Pasvant de sosirea sa, puse de încuiă porțile cetățiǐ și cheile le luă la dênsul. In deșert noul pașe suna într’una din surle și bătea mereŭ tobele, căcǐ Pasvant nu’l lăsa să intre în cetate, și’l sili ca de fóme, căcǐ nimic de hrană nu se găsea prin prejur, să se retragă din preajma sa cu rușine și să se ducă la Rusciuc, de unde a scris împĕratuluǐ tótă șiritenia.</p>
<p>Indată ce s’a însciințat de împotrivirea luǐ Pasvant și de fățișa sa haniere, Sultanul s’a mâniat fórte și numaǐ de cât a chemat pe vizirul și ’ǐ-a dat ordin să scrie luǐ Leu-pașa cel vestit prin vitejie și ferocitate, un firman prin care i se poruncea să mérgă cu óstea sa ca să ia cetatea Diiuluǐ sub zaptul împĕrățieǐ, iar pe Pasvant să i-l aducă viŭ saŭ mort; scris’a și luǐ Ipsilante care pe atuncǐ domnea în țara Românéscă, să strângă și să dea zacherea și orǐ-ce brebuia oștilor puse sub comanda luǐ Leu-pașa. Acest pașe primind firmanul împĕrătesc se bucură fórte de acéstă distincțiune și semn de încredere ce’ǐ arăta Sultanul, care până atuncea îl privise rĕŭ și’l considerase ca pe un hain maǐ primejdios ca Pasvant, și numaǐ de cât începu ase pregăti de rĕsboiu și în scurt timp adună ca la 40000 óste regulată și de adunătură, însoțită de cavalerie și artilerie cu tunurǐ marǐ de asediŭ.</p>
<p>Ajungênd aprópe de Diiu îl înconjură din tóte părțile despre uscat, și după aceia scrise luǐ Pasvant o scrisóre prin care ’l invita să iasă de bună voie afară din cetate spre a se supune porunciǐ împĕratuluǐ, căcǐ de unde nu, îǐ va da rĕsboiŭ, și prinḑêndu-l îl va supune la mórte de ocară. Asemenǐ a scris și luǐ Ipsilante ca să îngrijască de zacherale.</p>
<p>Pasvantoglu după ce citi scrisórea pașiǐ, zise zîmbind abalelor sale:</p>
<p>— Ia să încercăm maǐ ântêiŭ mintea luǐ Leu-pașa, și numaǐ de cât se puse de scrise următórea epistolă:</p>
<p>«Am priimit cinstitul pitac al Mărieǐ Tale și m’am bucurat de venirea Mărieǐ Tale la cetatea nóstră a Diiuluǐ, sciind pe slăvirea ta că escǐ cu înnaltă înțelepciune și milostiv, și pentru că ’mǐ poruncescǐ a eși din cetate, ca un hain al împĕratuluǐ, de și nu mĕ cunosc vinovat de hainie, ca unul ce am dat împĕratuluǐ ce este al împĕratuluǐ, mmĕ voiŭ grăbi a mĕ supune înnalteǐ poruncǐ, dar pentru eșirea mea din cetate, mĕ rog Mărieǐ Tale să’mǐ dai vreme cu soroc de treǐ sĕptămânǐ, ca să mĕ gătesc cu ale mele, și voiŭ eși după poruncă. Și trimiseǐ slăvireǐ Tale de la noǐ aceștǐ doǐ armăsarǐ cu tacâmul lor, precum s’a aflat la noǐ, și aceste douĕ blane de samur plocon după cuviința datorită Mărieǐ-Tale, pentru care ne rugăm să fie priimite».</p>
<p>După aceia porunci la ḑece beșljǐ voinicǐ îmbrăcațǐ numaǐ în haine de catifea cu cu săturǐ de argint, de a luat din grajdurile sale armăsariǐ ceǐ maǐ frumoșǐ, pe care ’ǐ-a împodobit cu frînele cele maǐ frumóse ornate cu argint poleit cu aur, și cu harșialele de catifea cusute cu florǐ de sîrmă și cu ciucurașǐ de aur împrejur, și dîrlogiǐ frêuluǐ de mătase țesută. După aceia ’ǐ-a învelit pe d’asupra cu cioltare de postav roșiu și ’ǐ-a scos ast-fel din cetate.</p>
<p>Ajungênd beșliǐ la tabăra luǐ Leu-pașa, și înfățișindu-se la acesta i s’a închinat și ’ǐ-a dat mehtupul (epistola) împreună cu plocónele. După ce citi mehtupu, Leu-pașa porunci să ridice cioltarele după caǐ, ca să le vadă formele corpuluǐ; creḑînd că nu maǐ aŭ alt-ceva pe corp, dar rĕmase încremenit vĕḑînd asemenea lucrurǐ scumpe și frumóse, și numaǐ de cât dărui beșliilor 100 de galbenǐ turcescǐ, și scrise luǐ Pasvantoglu că ’ǐ-a primit cererea.</p>
<p>Indată ce primi acest rĕspuns, Pasvant chemă la sine pe agale și le ḑise:</p>
<p>— Să avem bucurie și nădejdze în isbândă fraților; Leu pașia are minte ușióră căcǐ a căḑut orbesce în cursa ce’ǐ am întins și a priimit cererea mea; putem dar a-l aduce după voia nóstră; să ne punem dar pe trébă.</p>
<p>Numaǐ de cât trămise treǐ agale cu banǐ mulțǐ de a cumpărat tunurǐ multe și a tocmit un numĕr însemnet de tunarǐ iscusițǐ adușǐ din țéra Nemțéscă, tocmit’a și ostășime ca frunḑa și ca iarba uniǐ maǐ vitejǐ ca alțiǐ, cărora le plăti lefurǐ însemnate, pe care’ǐ băgă în cetate pe sub ascuns, nóptea și prin partea despre Dunăre. După aceia începu să strîngă zacherea însemnată, împănând cu beșliǐ și neferǐ aǐ luǐ biată Țéra Românéscă.</p>
<p>Vaǐ și amar pe biata Oltenie! ce foc și ce potop căḑu pe dênsa într’acel minut; în cele cincǐ județe ale sale nu se maǐ auḑea alt de cât: țipete, bocete și jeluirǐ sfâșietóre, căcǐ pasvantlîi, ceǐ maǐ mulțǐ recrutațǐ din tâlhariǐ ce devastaŭ munțiǐ Rodopuluǐ, eraŭ fiarele cele maǐ fără îndurare după pămênt. Eǐ cu scire și fără scire intraŭ hoțește prin sate și orașe, luaŭ tot ce găséŭ, pedepséŭ cu mórte orǐ-ce împotrivire, și se întorcéŭ hoțesce la Vidin.</p>
<p>Pentru a reprima aceste hoțeștǐ incursiunǐ, Ipsilante se încercă să facă óre-care strejuire pe marginea despre Vidin; așa dar trimis’a de la Bucurescǐ câțǐ-va ostașǐ arnăuțǐ și neferǐ, maǐ trămis’a și poruncă luǐ Ibraimaga Giaful care era beșlégă în Mehedințǐ, a se uni cu dênșiǐ ca să facă pază margineǐ Dunăreǐ spre a nu maǐ trece aceǐ hoțǐ dincoa, și vesti și pe aianul de la Rusciuc ca să facă și el ceva. Aianul nu făcu nimic; numaǐ Ibraim se supuse dar hoțiile nu încetară, căcǐ Pasvantlîi a învins cu cea maǐ mare înlesnire strejile și a mers cu îndrăsnélă asupra beșlégeǐ Giafel și a ósteǐ luǐ Vodă ca să’ǐ sfărîme, dar din norocire nu isbutiră, căcǐ Giafel îǐ bătură și’ǐ puse pe gónă.</p>
<p>Cu tóte acestea Româniǐ nu scăpară de nevoǐ și greutățǐ, căcǐ în locul Pasvantlîilor se năpustiră asupra lor ómeniǐ oștilor împĕrătescǐ aǐ luǐ Leu-pașa, care ridicară tóte vitele, grânele, făina, untul, sarea și orǐ-ce găsiră neluate de Pasvantlîi maǐ mult de cât avéŭ poruncă și ca lăcustele îǐ jefuiră într’un mod îndoit maǐ neomenos. Vĕḑênd unele ca acestea, Ipsilante nu maǐ putu răbda și scrise Porțeǐ despre tóte suferințele ce îndura țéra atât din partea hoților luǐ Pasvantoglu, cât și din a zabieților luǐ Leu-pașa.</p>
<p>Intr’acest timp împlinindu-se răgazul de treǐ sĕptămânǐ, Leu-pașa a scris din noŭ luǐ Pasvant ca să iasă din cetate și să se ducă cu pace orǐ unde va voi, dar Pasvant ’ǐ-a rĕspuns trămițêndu-ǐ ca plocon: cafea, orez, vutcă, zahar și alte lucrurǐ delicate de mâncare în cantitățǐ însemnate, negreșit din cele prădate de la Românǐ, și’l rugă să’ǐ maǐ acorde încă ḑece ḑile, că încă nu a isprăvit pregătirile pe la moșiǐ, ceia ce iarășǐ i s’a acordat. Ast-fel cu șiosiele și momele, cu darurǐ scumpe și iscusite, dibaciul Pasvantoglu tărăgăni pe Leu-pașa de aḑǐ până mâne aprópe o vară întrégă. Intr’acest timp protectoriǐ luǐ din Constantinopole, îndemnațǐ prin scrisorǐ și plocóne ce primiaŭ mereŭ de la Pasvantoglu, stăruiaŭ de împĕratul și-lŭ rugaŭ să se înduplece a face pace cu el și a’l recunósce ca pașe al Diiuluǐ.</p>
<p>Sultanul Selim s’ar fi înduplecat căcǐ era slab și domol din fire, dar căpitan-pașa Hasan-Kaiserli, care de mult dușmănea pe Pasvant, și care, precum am maǐ ḑis, prin femeia sa care pe sub ascuns era țiitórea sultanuluǐ, avea multă trecere, stăruia de dênsul să nu-l erte, ci să’l pedepséscă în modul cel maǐ aspru.</p>
<p>Vĕḑênd unele ca acestea, partisaniǐ luǐ Pasvantoglu, ca să depărteze din apropiere sultanuluǐ pe acest redutabil adversar, ḑise sultanuluǐ că nu se póte lua Diiul de cât trimițênd împotriva’ǐ pe însușǐ căpitan-pașa, ca unul ce era maǐ mare peste pașǐ cari numaǐ luǐ puteaŭ să dea ascultare. Auḑind unele ca acestea sultanul consimți; asemenea și căpitan-pașa s’a înduplecat a întreprinde acea expediție, maǐ cu sémă că i s’a făgăduit ca la întórcere pentru capul luǐ Pasvantoglu să priméscă postul de mare vizir.</p>
<p>Cum primi firmanul împĕrătesc, căpitan-pașa porunci tuturor pașialelor după marginea Dunăreǐ ca să pornéscă spre Diiu să înconjóre cetatea, și el porni în fruntea a o mulțime de pașiale spre cuibul celui maǐ îndrăsneț dintre hainǐ. Maǐ nainte de a porni însă ceru și obținu, precum am maǐ ḑis, scaunul țĕreǐ românescǐ pentru dragomanul sĕŭ Constantin Hangerliu, fiul doctoruluǐ Hangerliu medicul seraiuluǐ împĕrătesc.</p>
<p>Auḑind astă scire Leu-pașa se scârbi fórte și ḑise unuǐ confident al sĕŭ:</p>
<p>— Să vedem pe căpitan-pașa ce va face ca să ia cetatea Diiuluǐ?</p>
<p>După aceia scrise luǐ Pasvantoglu următórea epistolă:</p>
<p>«De la mine vestitul și slăvitul Leu-pașa, către tine aianul Diiuluǐ Pasvantoglu, multă sănătate. De acum înainte să sciǐ că veǐ petrece în pace de către mine și să fiǐ fără de grije, că ți-a slujit norocul mult și plecăciunea ta către mine mult ți-a folosit. De acum încolo nicǐ capul să nu te dóră că’țǐ voiu fi, ca un hioldașiŭ asupra celor ce vor să vie asupra ta, și fiǐ sănătos. Trimite-mǐ ceva băcăniǐ».</p>
<p>Pasvant primind acest mehtup dărui cu 100 galbenǐ pe trămis, îǐ dădu tot felul de băcăniǐ ca să ducă pașiǐ și’lŭ expediă cu cinste, trămițênd Leuluǐ o scrisóre căldurósă de mulțumire. După aceia se grăbi a chema la divan-seraiŭ pe tóte agalele și le spusese că pe de o parte îǐ amenința un mare pericol prin venirea luǐ căpitan-pașa asupra lor, iar pe de alta aŭ avut norocirea de a dobândi prin tactica sa amiciția unuǐ om ca Leŭ-pașa. Agalele se grăbiră a’ǐ lăuda istețimea și a-l înzestra cu depline puterǐ de a lua tóte disposițiunile de a se apăra până la ultima estremitate. In urma acestuǐ consiliŭ de agale, Pasvantoglu cumpără nouǐ tunuri, al păror numĕr se suia la 80 tunurǐ marǐ de asediŭ și la 50 din cele maǐ micǐ de câmp, și tocmi nouǐ oștenǐ, al căror numĕr atinsese suma de 30,000 luptătorǐ bine armațǐ și echipațǐ, gras plătițǐ, cu aǐ cuǐ banǐ? numaǐ sfânta Rusie póte deslega asemenea enigme.</p>
<p>VIII. Domnia luǐ Hangerliu</p>
<p>Suirea pe tron a luǐ Hangerliu care avu loc pe la începutul luneǐ luǐ Noembre 1797, s’a făcut în condițiunile cele maǐ desavantagióse pentru el și pentru țară; cincǐ din județele țĕreǐ eraŭ aprópe în stăpânirea Pasvantlîilor, care le jefuiaŭ și sărăceaŭ într’una, cu tótă paza luǐ Ibraim aga Giaful; cele alte județe, maǐ cu sémă cele mărginașe cu Dunărea, adică cele maǐ bogate, eraŭ infestate de zabiețiǐ oștilor împĕrătescǐ care nu rĕmâneaŭ cu nimic înnapoia Pasvantlîilor, și în vistierie nu se găsea nicǐ o para!</p>
<p>Afară de acésta el nu cunoscea nicǐ de loc țéra în care intra ca s’o stăpânéscă, nicǐ obiceiurile eǐ și nicǐ măcar pe unul din boeriǐ eǐ. Atât de necunoscĕtor fu de obiceiurile țĕreǐ și de usurile de etichetă puse până atuncǐ în aplicare, în cât în loc d’a intra pe podul Beiliculuǐ, aḑǐ calea Șerban -Vodă, cum făcuse până la dênsul toțǐ Domniǐ câțǐ venise învestițǐ de la Constantinopole, el intră pe la capul Poduluǐ Mogoșóeǐ, aḑǐ calea Victorieǐ, în cât lumea mirată de astă călcare de obiceiurǐ începu să prevestéscă că acest domn avea să fie funest și prăpăditor țĕreǐ, și să vadă în astă întêmplare un semn Dumnezeesc de rĕŭ augur. Ceǐ ce fură aprópe de el, adică boeriǐ nu fură nicǐ de loc mulțumițǐ de caracterul luǐ, pentru că în loc de a fi:</p>
<p>Nicǐ tocmaǐ strajnic ca leul</p> 
<p>Nicǐ tocmaǐ blajin ca mielul</p> 
<p>Ci ca taurul cel falnic</p> 
<p>Că e și blajin și strajnic.</p>
<p>Ast-fel cum susține Zilot Românul în cronica sa că trebue să fie un perfect domnitor, pentru că:</p>
<p>Strajnic pe fiare împinge</p> 
<p>De cireadă nu se atinge,</p> 
<p>Blajin, căcǐ o îmbunează</p> 
<p>Vrajba din eǐ depărtéză.</p> 
<p>Cum am ḑice împĕratul</p> 
<p>Saŭ verǐ-care stăpân altul,</p> 
<p>Strajnic spre vrăjmașǐ să fie</p> 
<p>Iar pe supușǐ să’ǐ mângâe.</p>
<p>Iar pe supușǐ să’ǐ mângâe.</p>
<p>Iar pe supușǐ să’ǐ mângâe.</p>
<p>El nu fu de loc ast-fel, ci cu totul din contra: către străinǐ, adică către Turciǐ care venise să ia Vidinul cu asalt să arătă blînd și supusca mielul, iar către supușiǐ și boeriǐ sĕǐ leŭ paraleŭ până la cruḑime. El în loc d’a se ocupa de nevoile țĕreǐ care eraŭ fórte grele și numeróse, din potrivă se apucă să le înmulțéscă și maǐ amarnic și să le îngreuneze prin înmulțirea birurilor și podveḑelor cu care să întêmpine nevoile armieǐ împărătescǐ; el îndoui birurile, împătri sferturile, mări zeciuielele și maǐ înființă și alte angarale nouǐ, între care și văcăritul pe care ’l desființase predecesoriǐ sĕǐ prin blesteme și grele afurisenǐ de arhiereǐ.</p>
<p>Cât timp s’a mărginit în strângerea și mărirea birurilor esistente, boeriǐ n’aŭ ḑis nimic; pămînteniǐ în mare parte aŭ stat de o parte în expectativă, ocupându-se a aplica fie-care după cum îl lăsa generositatea inimeǐ, hotărîrea luată în sfatul lor din séra de 9 Martie 1797, precum și a ascepta resultatul misiuneǐ Dudesculuǐ la Paris; ceǐ-l’alțǐ, adică Fanarioțiǐ s’aŭ grăbit a înconjura și secunda pe domn în aplicarea faptelor sale. Maǐ nainte de a reînființa birurile cele nouǐ, uniǐ dintre boeriǐ pămêntenǐ, de exemplu Nicolae Brâncoveanu primise a’i servi în calitate de mare vistier; și Radu Golescu ca mare vornic; pentru că acest domn la început se arătă fórte blînd, fórte drept și fórte apropiat de boeriǐ pământenǐ; de îndată însă ce reînființă husmetul văcărituluǐ cel de tótă lumea osândit, care supunea vita mare la bir de 2 leǐ și pe cea mică la douǐ sloțǐ (60 parale), bir care apăsa maǐ greŭ pe ceǐ bogațǐ de cât pe ceǐ săracǐ, căcǐ săraciǐ aveaŭ patru cincǐ capete, pe când bogațiǐ, adică boeriǐ și monastirile, aveaŭ tamaslîcurǐ de sute de capete, și de îndată ce se puse în aplicare acest strajnic bir și se caliciră plătind, boeriǐ eșiră din letargia lor, uitară din noŭ vrajbele dintre eǐ, se făcură cu toțiǐ o apă și începură să protesteze cu energie și să facă un gol mare în jurul nouluǐ domnitor.</p>
<p>Acest gol fu cu mult maǐ înfricoșat de cât acela ce se făcuse în jurul luǐ Nicolae Mavrogheni, pentru că atuncǐ daca se retraseră boeriǐ, rĕmase poporul, care-l înconjurară cu dragoste și supunere, pentru că acela avusese încredere în el, îǐ dăduse din noŭ arma în mână și îl dusese la biruință. Poporul pentru aceste darurǐ scumpe luǐ îǐ ertasse tóte greșelile câte făcuse în aprinderea palielor luǐ, și pentru că suportase aprópe cincǐ anǐ greutățile unuia din cele maǐ cumplite rĕsbóe și întreținerea a peste 400000 óste turcéscă aprópe pe sarcina luǐ, fără să măréscă birurile, îǐ pomenea numele cu recunoscință și venerațiune, pe când numele luǐ Hangerliu care nu făcuse nicǐ un act mare și plăcut poporuluǐ, ci numaǐ împovărase tótă suflarea cu birurǐ și angarale, îǐ pomenea numele cu gróză ca pe al luǐ Iuda, îl blestemaŭ cu foc ca pe Ucigă-l-tóca și fugéŭ de el ca de Necuratul.</p>
<p>Luǐ însă nu’ǐ păsa de nimic, pentru că se scia tare, susținut de o mână puternică, de aceia a luǐ căpitan-pașa, prin urmare nu se sinchisi nicǐ de loc de greva boerilor; ci înlocui pe ceǐ retrașǐ cu boerǐ noǐ, căcǐ pe lângă stupul cu miere în tot-d’a-una se găsesc adunate muște flămânde, maǐ cu sémă atuncǐ când venise din Constantinopole după armata luǐ căpitan-pașa o mulțime de ventură-țéră de ném mare dar fără căpătâiŭ, împușcă ’n lună fără chióră para în pungă, grecoteǐ fără ocupațiune care nu doréŭ alt de cât procopsélă și o locma orǐ-cât de mică. Cu asemenea protecție, Hangerliu merse fără șiovoire pe calea ce și-a croit și urmă înainte cu strângerea birurilor celor grele și sărăcirea țĕreǐ, fără să’ǐ pese de blestemele poporuluǐ.</p>
<p>In urma tuturor acestor greutățǐ, adică în ḑiua de 5 Decembre anul 1798 Pe cand Hangerliu încă se gândea ce birurǐ nouǐ să scótă din spinarea Românilor spre a le cheltui pentru susținerea oștilor străine, iată că sosi și iarna, o iarnă aspră aspră cum nu s’a maǐ pomenit, cu zăpadă mare, cu viscole înfricoșate și cu gerurǐ de crăpaŭ lemnele și pietrele, care rĕpuse viața la o mulțime de ómenǐ și de vite, și care ținu până la 15 Februarie 1799, iarna care rĕmase de pomină pană maǐ deună-ḑi, pe care părințiǐ și maǐ ales buniciǐ noștri o pomenea cu înfiorare și pe care o porecliră «Iarna luǐ Hangerliu».</p>
<p>Sărăcia nepomenită care urmă după acéstă iarnă, ale căreǐ consecințe fură maǐ teribile de cât ale ultimuluǐ rĕsboiŭ, țipetele desperate ale poporuluǐ, reclamațiunile boerilor pe la pașialele din serchaturǐ și chiar la căpitan-pașa, blestemele cleruluǐ cu mitropolitul și episcopiǐ în frunte și maǐ cu sémă mórtea celor maǐ multe din vite din causa geruluǐ, în cât nu se maǐ găséŭ boǐ și vacǐ pentru consumațiunea orașelor, tóte acestea adunate la un loc, sili pe Pórtă să desființeze de la sine văcăritul cum vom vedea maǐ la vale, dar prea târḑiŭ! poporul era cu totul sărăcit și prea amărît de tóte suferințele ce îndurase.</p>
<p>Cu câte-va lunǐ maǐ nainte de a sosi iarna, adică prin luna luǐ Septembre, sosi la Rusciuc și grosul mareǐ armate turcescǐ precum și comandantul eǐ suprem Kuciuc Husein Capudan-pașa, însoțit de pașialele cu treǐ tuiurǐ: Aii Tebelini din lanina, Aii Rumeli Valisi, Curd Osman și Guirgi Osman; peste ḑece pașiale cu câte douĕ tulurǐ, și o mulțime de beǐ și de aianǐ, între care ceǐ maǐ principalǐ eraŭ Kara Osman Zade, Ciapanoglu, și Saricioglu cu oștirǐ alese din Anadol. Dintre aianiǐ după marginea Dunăriǐ eraŭ Tersenicli, Ilicoglu, Satoglu, Achmed Nazîrul Brăileǐ cu un numĕr de Brăilenǐ și Cazacǐ Zaporoienǐ precum și alțǐ maǐ mulțǐ cu oștirǐ din părțile apusene ale împĕrățieǐ.</p>
<p>Hangerliu cum a aflat că protectorul sĕŭ se apropia de Dunăre, a eșit împreună cu câțǐ-va boerǐ întru întîmpinarea sa spre a i se închina, și vĕḑêndu-l ’ǐ a făcut mĕtanie și ’ǐ-a sărutat mâna ca la un stăpân. Căpitan-pașa s’a bucurat fórte mult de aste semne de înjosită slugărnicie din partea unuǐ domnitor, cap de țară către un simplu comandant de armată, l’a îmbrăcat cu caftan de mare preț și l’a ținut acolo în chiolchane și ziafeturǐ treǐ ḑile și apoǐ l’a petrecut până la Dunăre; însă maǐ nainte de plecare ’ǐ a ordonat să chivernisească oștile cu cele trebuincióse și să scótă banǐ din țară pentru lefile oficerilor și oștenilor. În aceiașǐ ḑi a plecat și el spre Vidin, și cum a sosit se grăbi a strânge în mare consiliŭ în cortul sĕŭ pe tóte pașialele, și după complimentele obicǐnuite care la Turcǐ țineaŭ lanț maǐ multe ore, începură să se sfătuiască asupra mĕurelor de luat.</p>
<p>Mult se sfătuiră, mult vorbiră și maǐ mult se sfădiră, dar nimic nu folosiră, și la nicǐ un resultat nu ajunse. Ăla mare, ăla tare, cismele cine să le tragă? cum ḑice proverbul, «căcǐ, precum prea bine ḑice Zilot Românul, ce folos de mulțimea oștilor daca căpetenia este nestrunjită în ale rĕsboiuluǐ? maǐ bine este a fi ciutelor un leŭ povățuitor de cât leilor o ciută. Așa a fost și cu óstea împĕrătéscă; destulă era, ḑic că trecea peste 100,000, vrednicǐ aŭ fost, dar în zadar nimic nu s’a cunoscut, din pricină că aceștia fiind atâția pașǐ dațǐ sub ascultarea luǐ căpitan-pașa, ale căror mințǐ, de ar fi fost cu putință să le adunǐ tóte la un loc și cu a luǐ căpitan-pașa împreună, o minte întrégă nu sfar fi putut face, căcǐ eǐ nicǐ o ascultare nu-ǐ da și vrea fie-care să fie în parte socotitor, poruncitor și hotărîtor, pentru care îmǐ vine a plânge și a rîde; a plânge pentru zădarnica dărăpănâre a bieteǐ țĕrǐ care s’a calicit cu totul cu rĕspunderea celor trebuincióse, și a rîde pentru ocărîta ispravă a luǐ căpitan-pașa și a celor alte pașiale plinǐ de barbă și goǐ de minte.»</p>
<p>Vĕḑênd că nu era chip de înțelegere, căpitan-pașa puse capăt consiliuluǐ poftind pe fie-care să se ducă la cortul sĕŭ, și a doua ḑi pofti la sine numaǐ pe Leu-pașa care era om bĕtrân și vestit la resbóe și’ǐ ḑise:</p>
<p>— Bre, babalîc, să punem amêndouǐ trébă la cale și se vedem ce e de făcut ca să punem mâna pe hainul de Pasvantoglu și să’ǐ luăm cetatea din mână spre a împlini porunca împĕrătéscă.</p>
<p>Leu-pașa care ’ǐ-o cocea pentru că’ǐ luasa comanda din mână după ce petrecuse atâte timp în preajma cetățiǐ și suferise multe lipse pe câmpiele din împrejurimele eǐ, îǐ rĕspunse.</p>
<p>— Eŭ Măria Ta, sunt de părere ca maǐ ântêiŭ să te odihnescǐ vr’o treǐ patru ḑile, și pe urmă vom pune la orânduială cele ce trebue să facem.</p>
<p>Luǐ căpitan-pașa plăcu fórte acest sfat, căcǐ se potrivea de minune cu firea sa tembelă și temporisătóre, și numaǐ de cât: Bacalîm, o puse în aplicare, adică nu făcu nimic, căcǐ elbet vreme era destulă. Pasvantoglu însă nu stătu ca dușmaniǐ sĕǐ cu mâinele în sîn, ci cum află de sosirea comandantuluǐ suprem, numaǐ de cât alese cel maǐ frumos armăsar din erghelia sa, sânge curat de Misir, îl împodobi cu zarfurǐ scumpe de argint poleite și cu harșea de catifea cu cusăturǐ de sîrmă de fir, îl acoperi pe d’asupra cu zăbrea de ibrișim peste tot și l’a trămis plocon pașiǐ însoțit de patru ciohodarǐ muiațǐ în fir și cu seleafurǐ de argint poleit, cărora le încredință un pitac, prin care ’l ruga să facă bine a’ǐ acorda un soroc de douĕ sĕptămânǐ, ca să se gătească și să se ridice cu ale sale spre a eși din cetate cu tot al seŭ după poruncă.</p>
<p>După ce primi aste darurǐ, căpitan-pașa chemă pe Leu-pașa și’l rugă să’șǐ dea părerea ce să facă? să priméscă orǐ să respingă ruga rebeluluǐ?</p>
<p>— Eŭ sunt de părere, rĕspunse Leu-pașa, că dacă vrea de voia luǐ să iasă din cetate, să i se asculte cererea și să cruțăm ḑilele atâtor ómenǐ.</p>
<p>— Așa să fie, rĕspunse căpitan-pașa, și voia cerută de Pasvantoglu îǐ fu acordată.</p>
<p>Dacă vĕḑu că și căpitan-pașa a căḑut în cursa sa, Pasvantoglu se bucură fórte mult și numaǐ de cât chemă la sine pe agalele sale și le ḑise:</p>
<p>— Bucurați-vĕ și nu vĕ îngrijațǐ; căcǐ lucrurile ne merg bine, căcǐ și căpitan-pașa este un prost, pe care vrînd Alah, dacă va fi unire între noǐ, îl vom birui cu înlesnire.</p>
<p>Astă scire înveseli fórte mult pe agale, pe care uriașele pregătirǐ ce se făcuse în jurul cetățiǐ lor începuse să’ǐ îngrijeze fórte mult, și’ǐ făcu’să plece fie-care p’a casă liniștit.</p>
<p>Implinindu-se termenul de douĕ sĕptămânǐ, și înțelegênd căpitan-pașa că a fost tras pe sfóră de Pasvantoglu, se înfuriă fórte rĕŭ și se hotărî să bată fără zăbavă cetatea cu tunurile și s’o înconjure și despre apă cu flotila de șalupe canoniere, aduse prin gurele Dunăriǐ comandate de sub-admiralul Izem-beiŭ, care avea sub ordinele sale maǐ mulțǐ ómenǐ iscusițǐ, între carǐ și mulțǐ inginerǐ europenǐ. Dar bombardarea nu pricinui înconjuraților marǐ stricăciunǐ, pentru că prevĕḑĕtorul Pasvant așeḑase în tóte părțile pe strade putinǐ marǐ pline cu apă și pieǐ de vite marǐ muiate, cu care, îndată ce cădea o bombă imflamabilă săreaŭ soldațiǐ de o înfășiura cu pieǐ ude ca să nu isbucnéscă, și unde se aprindea vre-o învelitóre, săreaŭ de aruncaŭ pieǐ ude peste foc și’l năbușea pe dată. Pe locuitorǐ îǐ închisese în casemate ca să nu îǐ se pricinuiască vreun rĕŭ și să nu demoraliseze pe oștenǐ prin spaimele lor.</p>
<p>Vĕḑênd că cu bombardarea nu o scóte la cale, căcǐ zidurile cetățeǐ eraŭ fórte tarǐ, căpitan-pașa se hotărî a încerca un asalt și însărcină pe Rumeli Valisi cu acéstă sarcină, dar acesta rĕspunse că nu se va mișca din loc până nu i se va plăti lefile oștenilor sĕǐ.</p>
<p>— Cum să cer Sultanuluǐ lefǐ pentru oștile tale, când tu de treǐ sĕptĕmânǐ de când staǐ în fața Diiuluǐ n’aǐ fost în stare să te isbescǐ o dată cu dușmanu? esclamă căpitan-pașa indignat.</p>
<p>— Leu-pașa stă aicǐ de peste nouă lunǐ fără să facă vr’o ispravă, și léfa ’ǐ o dațǐ ghiață, rĕspunse pașa cu semeție; poruncesce-ǐ luǐ să se ducă împotriva dușmanilor ca să nu mănînce zacherea de surda, și apoǐ merg și eŭ.</p>
<p>Capitan-pașa auḑind acest rĕspuns se mâhni fórte mult și numaǐ de cât chemă pe rînd pe Leu-pașa, pe Ali Tebelin, precum și pe cele alte pașiale și le ordonă să încépă resboiul, dar nicǐ unul nu vru să se supue, fie-care opuind câte un pretext. Leu-pașa făcu ceva maǐ mult, informă pe Pașvantoglu de tot ce se petrecea în tabăra lor.</p>
<p>Vĕḑînd căpitan-pașa că nu scóte la căpătâiŭ cu opunerea pașialelor, scrise Sultanuluǐ despre neunirea lor, și Sultanul îǐ trămise un firman prin care ’l împuternicea de a taia capul orǐ cuǐ s’ar opune ordinelor luǐ. A doua ḑi după citirea acestuǐ firman eși Arnăut-pașa cu oștile sale și bătu cetatea despre uscat, aŭ fărîmat cu tunurile una din porțile cetățiǐ, și năvălind în cetate s’a isbit cu Pasvantlîi care se băteaŭ vitejesce, a omorît maǐ multe agale și a început să respingă în interior pe apărătorǐ, dar când să culégă lauriǐ biruințeǐ, ceǐ alțǐ pașiale geloșǐ d’a vedea pe Arnăut-pașa biruitor, n’aŭ vrut să-ǐ dea ajutor, ci l’a lăsat singur cu oștile sale ostenite să sufere atacurile Pasvantlîilor care mereŭ se împrospătaŭ și într’una se înmulțeaŭ, și în fine l’a silit ca să se retragă în neorânduială cu dușmaniǐ în cóste.</p>
<p>După acest mare nesucces care s’ar fi transformat în victorie sigură dacă ar fi fost unire între pașiale, Arnăut-pașa, pretextînd că el ’șǐ a tăcut rîndul, se ridică împreună cu óstea sa și se retrase în Albania. Asemenea și Rumeli-pașa pretextând că nu i s’a plătit lefile oștenilor se retrase împreună cu ǐenicerimea sa înnapoǐ în Rumelia fără să se resboiască măcar o singură dată. Apoǐ s’aŭ maǐ împrăsciat și alte oștǐ, iar cele rĕmase în jurul Vidinuluǐ stătură aprópe în nelucrare un an și jumĕtate trecut.</p>
<p>Numaǐ biata țéră românéscă nu sta cu mânele în sân; ea sermana da mereŭ grâne, vite, unt, miere, băcăniǐ, sare și altele pentru ca să stea în trândăvie oștile împĕrătescǐ; locuitoriǐ seǐ se sărăceaŭ dând într’una tot ce aveaŭ pentru îndestularea și risipa Turcilor, țĕraniǐ sĕǐ eraŭ fără contenire străgănițǐ și pușǐ pe drumurǐ pentru căratul zacheralelor și alte beilicurǐ, și tótă suflarea românéscă îșǐ vărsa împreună cu sudórea chiar sângele pentru trăndăvirea turcéscă, căcǐ bicele zabieților turcescǐ cădeaŭ grele de țâșnea sângele pe spinarea bieților țĕranǐ luațǐ cu sila pentru transportul provisiilor turcescǐ, în cât ceǐ maǐ mulțǐ din eǐ părăséŭ și care și vite, îșǐ luaŭ lumea în cap si fugeaŭ unde vedeaŭ cu ochiǐ.</p>
<p>Tocmaǐ asta vreaŭ și zabiețiǐ; eǐ cum rĕmânea un car fără stăpân, întrupaŭ boǐ în numĕrul capetelor de vite ale cireḑelor împĕrătescǐ, lemnele le ardeaŭ și ferul îl sfărîma și ’l vindea în folosul lor.</p>
<p>Intr’acest timp vodă Hangerliu bătea într’una drumurile între Bucurescǐ și Craiova, aduna mereŭ la proviḑiunǐ, scornea într’una la birurǐ nouǐ și mărea mereŭ pe cele vechǐ. Ne maǐ găsind proviziǐ în Valachia, începu a aduce din Moldova, pe acestea însă plătite cu banǐ ghiață din spinarea sărăcimeǐ. Ne maǐ găsind ce lua de la birnicǐ, începu să arunce satarale pe scutelnicǐ, pe mazîlǐ, pe monastirǐ și chiar pe boerǐ. A mărit taxa vinărituluǐ și a desființat scutirile de ăst bir de care se bucuraŭ monăstirele și schiturile, a supus la birurǐ pe biețiǐ preoțǐ care începură a plăti îndoit și întreit maǐ mult ca mireniǐ, și în cele din urmă a înființat și văcăritul, despre care am vorbit maǐ sus, pentru că zabiețiǐ Turcilor cu cât le da maǐ mult, cu atâta ḑicea maǐ mult: adu, adu. Nicǐ nu se putea să fie alt-fel la o armată fără intendență, fără administrație, fără economie și fără magaziǐ de păstrat bucate, unde făina se turna pe pămîntul gol de se făcea mușiuroae ca muntele de nalte și unde vitele se primeaŭ și se daŭ iară socotélă. Aci bunul plac, ciupitura și chiar hoția se exercitaŭ fără nicǐ un control și fără nicǐ o témă de pedépsă.</p>
<p>Dacă vĕḑură cum mergeaŭ lucrurile că Turciǐ furaŭ, ca pașiǐ furaŭ, că vodă lua cu japca averea poporuluǐ și o ducea cu carele la vistierie, boeriǐ fanarioțǐ, veneticiǐ fără de conștiință, ciocoǐ de a doua și a treia mână, slujitoriǐ și toțǐ derbedeǐ s’aŭ năpustit și eǐ spre popor, aŭ început să închidă pe bărbațǐ și femeǐ în coșiare, să’ǐ înnece cu fum de băligar și de ardeiŭ, să’ǐ lege cu mânele din napoǐ cu spatele lipițǐ de gardurǐ ghimpóse și să’ǐ bată cu bicele, să’ǐ bage cu piciórele góle prin zăpada gerósă și să le cără banǐ, banǐ mulțǐ, banǐ fără contenire. In deșert se rugaŭ ómeniǐ, în deșert plângeaŭ femeile, în deșert împleaŭ văduvele aerul cu țipetele lor, și bătrîniǐ îșǐ uneaŭ vocile cu ale copiilor și cu viersurǐ sfâșietóre suplicaŭ pe aceștǐ barbarǐ, căcǐ nu se găsea nicǐ o raḑă de milostivire în inimele acelor ce aveaŭ urechile astupate ca aspidele, care ca vrăjmașiǐ ucideaŭ pe ómenǐ fără cea maǐ mică îndurare. Asemenea și mumbașiriǐ turcǐ pe mulțǐ creștinǐ aŭ omorît, din pricină că n’aŭ găsit banǐ la eǐ să le dea; pe unul dintr’aceștia rudele luǐ ’l-a adus la Bucurescǐ, ’l-a băgat cu carul înțepenit cum era în curtea domnéscă să’l arate luǐ Vodă. La vederea acesteǐ scene spăimântătóre. Hangerliu nu se înduioșǐă de loc, ci ḑise rudelor mortuluǐ:</p>
<p>— Dațǐ banǐ căcǐ atuncǐ nimenǐ nu vĕ va omorî.</p>
<p>— De unde să dăm dacă nu avem? esclamară nenorocițiǐ țĕranǐ.</p>
<p>— Dacă n’avețǐ banǐ la ce maǐ vĕ este de folos viața? rĕspunse crudul domnitor.</p>
<p>Intr’acest timp boeriǐ pămêntenǐ ceǐ maǐ fricoșǐ se strecura unul câte unul și fugeaŭ la Brașov și Sibiŭ ca să’șǐ scape încaǐ pielea de góna Zabieților, iar boeriǐ fanarioțǐ și galepiǐ împĕrătescǐ cumpĕraŭ vite pe nimic după la slujitoriǐ abusivǐ și după la locuitoriǐ desperațǐ de atâtea asuprirǐ, daŭ câte 10 saŭ 12 leǐ boul mare și gras, câte 4 saŭ 5 leǐ pe vaca alésă și câte doǐ zloțǐ pe junince, le strîngeaŭ în tamaslîcurǐ marǐ și apoǐ le vindeaŭ cu prețurǐ bune pe la cazaclîǐ împĕrătescǐ venițǐ din Țarigrad ca să strîngă proviziǐ.</p>
<p>Vĕḑênd că poporul începe să murmure din ḑi în ḑi cu voce maǐ tare, că boeriǐ pămîntenǐ încep să ia cam fățiș și cam cu vioiciune partea poporuluǐ, că clerul se mișcă în mod cam demonstrativ, că consulul austriac are dese întrevederǐ cu boeriǐ pămîntenǐ, că comisarul frances de curînd numit îl îndemnă să fie maǐ prudent și consulul rusesc făcea prea dese călătoriǐ prin părțile prea mult bântuite de ororurile beilicurilor, adică prin Oltenia, Hangerliu se încercă maǐ ântêiŭ să împace pe boerǐ dându-le pe sub mână, în formă de gratificațiǐ aceia ce le lua pe față prin taxa văcărituluǐ; unuia câte o pungă de banǐ, altuia câte douĕ și altuia și maǐ mult, dar de surda fură tóte, boeriǐ care vedeaŭ căsteaoa protectoruluǐ luǐ; steaoa căpitan-pașa, care nu făcea nicǐ o ispravă în jurul Vidinuluǐ, era aprópe de apus, nu vrură să se împace, ci urmară d’a sta retrașǐ departe de domnie și d’a trimite arzurǐ la Pórtă prin care descria ticăloșia în care gemea biată țéră.</p>
<p>Mădularele regealuluǐ împĕrătesc, care în mare parte eraŭ protectorǐ, ascunșǐ aǐ luǐ Pasvantoglu și care nu privea nicǐ de locŭ cu ochǐ bunǐ pe Hangerliu, pentru că procura cu îmbelșugare ostilor împĕrătescǐ tot soiul de provisie și sărăcea județele Oltenieǐ, în cât Pasvantlîi nu găsea într’însele maǐ nimica dintr’alte hrăni, începură să’l pîréscă la Sultanul că prăda țéra cu luarea zaheralelor în banǐ și în natură peste orînduială și peste mĕsură, în cât n’a maǐ rĕmas nimic în țéră, că a înființat văcăritul care a sărăcit cu totul raiaoa, și a deșertat chelarul împĕrătesc, care precum scim era țéra Românéscă în primul rînd, și apoǐ Moldova, ast-fel că nicǐ bucate nicǐ vite, nicǐ banǐ n’aŭ maǐ rĕmas în țéră și a lăsat raiaoa în sapă de lemn, în cât împĕrăția n’avea ce să maǐ scótă din țéră. Eǐ nu se mărginiră aci, ci împinșǐ de dorința de a servi cât se póte maǐ mult pe Pasvantoglu, se apucară de amestecară și pe căpitan-pașa în mrejile pârelor lor, d’a ’l acusa că ar fi fost complice în înființarea văcărituluǐ, pe care l’a restabilit în baza unor firmane împĕrătescǐ mincinóse, și că a împărțit cu Hangerliu tot prisosul agonisit prin nenumĕratele strîmbătățǐ ce îndura poporul. Impĕratul auḑind tóte acestea se mânie fórte mult și vru să pedepséscă cu asprime pe vinovațǐ, dar fu domolit de cadîna luǐ căpitan-pașa, care precum scim era amanta luǐ, și amână iarășǐ lucrurile pentru altă dată, și se mărgini a trimite luǐ Hangerliu ordin de a desființa văcăritul.</p>
<p>IX. Bătălia de la Vidin</p>
<p>Intr’acest timp se petrecu în câmpul de rĕsboiŭ un eveniment din cele maǐ importante, care avu darul d’a curma acel rĕsboiŭ civil condus de la început într’un mod atât de ridicol.</p>
<p>Cu cât-va timp maǐ nainte de acel eveniment, căpitan-pașa scrise luǐ Hangerliu carte prin care ’ǐ vestea că avea de gând să vie la Bucurescǐ ca să petrécă câte-va ḑile și că ar dori să facă puțin ziafet, la care să ia parte și boeriǐ și cocónele lor spre a fi petrecerea maǐ veselă. Hangerliu prinse fórte mult bucuros, și după ce făcu tóte pregătirile în modul cel maǐ măreț, se duse la Craiova de eși întru întâmpinarea protectoruluǐ sĕŭ și cu el veni în Bucurescǐ, unde se ținu petrecerile și veseliele douĕ sĕptămânǐ încheiate. In ultima ḑi a acestuǐ șir de duvalmale, ḑi în care avea să aibă loc recepțiunea destinată pentru primirea boerilor și cocónelor, boeriǐ veniră în păr, atât ceǐ Fanarioțǐ cât și pămênteniǐ, dar din cocóne nicǐ una, căcǐ se scia câteraŭ de desfrînațǐ și de barbarǐ Turciǐ dintr’acea vreme, la petrecere.</p> 
<p>Vĕḑênd una ca acésta Hangerliu, și temându-se să nu se supere pașia, dădu ordin mareluǐ sĕŭ Postelnic să trămită slujitorǐ să adune dintre femeile publice de prin Scaune și Isvor pe cele maǐ chipeș e și maǐ frumóse, să le îmbrace cu haine scumpe și alese luate din cămările domnescǐ, și să le înfățișeze pașialelor pe una ca pe Brâncovénca, pe alta ca Goleasca, pe alta ca pe Corneasca, pe alta ca pe Filipeasca și așa maǐ încolo. Vĕḑênd un asemenea, afrontŭ , boeriǐ rĕmase înmărmurițǐ de mirare și de in dignare, dar nu avură curagiulŭ d’a desamăgi pepașa și d’așǐ exprima prin viŭ graiŭ și în velég indignarea lor, ci se mărginiră d’a îneca în sufletele lor acéstă revoltătóre insulta și d’a amăna pentru o vreme maǐ priinciósă rĕsbunarea lor, căcǐ în acea ḑi palatul și orașul eraŭ împănate de Turcǐ sĕlbaticǐ și armațǐ până în dințǐ care mișuinaŭ în tóte părțile căutând zurbaua cu lumânarea.</p>
<p>Căpitan-pașa fórte încântat de strĕlucitórea priimire ce a întâmpinat, se așeḑă voios la masă împreună cu agalele luǐ, cu Vodă, boeriǐ și presupusele cocóne, și petrecură în ziafeturǐ și desfătărǐ cine scie cât. După aceia se sculară de la masă, și după invitarea luǐ căpitan-pașa, care prinsese la chef, boeriǐ avură slăbiciunea de a juca împreună cu presupusele cocóne până ce înoptă, când se puse din noŭ masa și mâncară, bĕură, și benchetuiră până târḑiŭ după miezul nopțiǐ.</p>
<p>Atuncǐ desfrânatul pașe, în aprinderea bețieǐ și a orgieǐ, avu îndrăsnéla de a arunca asupra celor maǐ alese dintre femeile Române cea maǐ infamă dintre insulte și d’a ḑice:</p>
<p>— Am aflat că cocónele vóstre sunt prea mult iubitóre de dragostǐ trecĕtóre, și prea mult îndatoritóre către străinǐ; rógă pe cea maǐ frumoasă dintre ele, pe acea naltă și sprâncenată, nu țiŭ minte cum o chiamă, să poftéscă la mine în iatac.</p>
<p>Fanariotul scârbos în loc de a protesta și a se indigna de acéstă neomenoasă insultă adusă celor maǐ nepătate și maǐ vrednice de respectat dintre femeile aceleǐ epoce, primi bucuros si dădu ordin în consecință demnuluǐ de el mare postelnic, care ’șǐ împărți femeile desfrênate ce usurpaŭ numele celor maǐ vrednice de stimat dintre cocóne, pe la iatacurile pașialelor și agalelor, și le dădu ordin să se pórte cu eǐ cu supunere și buna cuviință. A doua ḑi Pașialele fórte mulțumite de asemenea petrecere, dăruiră cu galantomie pe mincinósele cocóne, și plecară înnapoǐ spre Vidin. După plecarea lor marele postelnic desbrăcă pe cucóne de bogatele lor haine și le trămise de unde aŭ venit, lăsîndu-le numaǐ bacșișurile ce căpătase.</p>
<p>Am reprodus astă scenă revoltătóre și obscenă cu destul desgust, dar n’am omis’o ci am reprodus’o aprópe esact după descrierca unuǐ martor ocular, a luǐ Dionisie Eclisiarchul, care se găsesce tipărită în volumul al II-lea al Tesauruluǐ de monumente istorice, pagina 194, pentru ca generațiele presente să se încredințeze și maǐ mult cât de funestă a fost pentru Românǐ epoca Fanarioților, și câte suferințe, una maǐ crudă și maǐ revoltătóre ca alta, aŭ îndurat strămoșiǐ noștri spre a ne păstra acéstă patrie în care aḑǐ ne resfățăm liberǐ și de nimenǐ supărațǐ.</p>
<p>Cum ajunse la Vidin, căpitan-pașa chemă la sine pe Leu-pașa și ’ǐ vorbi în chipul următor:</p> 
<p>— Babalîc ce să facem că nimic nu isprăvim cu Diiul? vremea trece, porunca împĕrătéscă nu se împlinește, și dușmaniǐ ne sapă, în cât într’o ḑi o să ne pomenim în primejdie de viață din pricina împĕratuluǐ. Să ne punem o dată pe trébă că nu maǐ încape loc de cârmélă.</p>
<p>— Eŭ mĕ puiŭ bucuros chiar și mâne, rĕspunse Leu-pașa; dacă îmǐ daǐ banǐ să plătesc lefile ascheriilor (soldaților năimițǐ) noǐ numaǐ de cât ne pregătim să pornim cu rĕsboiŭ, dacă nu nu, căcǐ într’alt chip agalele nu vor să mérgă.</p>
<p>Dacă vĕḑu că chip nu putință, căpitan-pașa i-a dat 100 pungǐ cu banǐ, și Leu-pașa a dat ordin agalelor să se pregătéscă de rĕsboiŭ, însă pe sub ascuns a vestit pe Pasvantoglu despre astă mișcare și l’a încredințat ca să nu aibă nicǐ o frică, căcǐ el cu oștile sale, fiind silit să dea ajutor luǐ căpitan-pașa, va merge în urma oștilor acestuia, și când va începe încăerarea, el și aǐ luǐ vor tăia pe pașialiǐ și vor da ajutor Pasvanllîilor.</p>
<p>După aceia înduplecă pe căpitan-pașa ca să mérgă cu aǐ sĕǐ în frunte, ca nu agalele aceluia să pismuiască pe aǐ sĕǐ, cum, că eǐ ceǐ maǐ fruntașǐ la rang ar merge în códa celor maǐ pe jos de el, și pe urmă vesti pe Pasvantoglu despre acésta și ’i comilnică încă că peste treǐ ḑile va avea loc atacul general.</p>
<p>Cu douĕ ḑile înainte de acea ḑi, Pasvantoglu eși în miez de nópte din cetate liniscit și de nimenǐ turburat, împreună cu oștile sale care eraŭ puțin numeróse, vr’o șépte, opt miǐ, dar tot unul și unul arnăuțǐ și anatolițǐ aleșǐ, și năvăli în fruntea agatelor și ostenilor lor fără de veste spre tabăra pașialîilorŭ care dormeaŭ în cea maǐ deplină linisce.</p>
<p>Panica ce produse acest atac ne asceptat fu teribilă; pașialîǐ, de și eraŭ înḑecitŭ maǐ numeroșǐ, se zăpăciră așa de rĕŭ în cât nicǐ n’aŭ maǐ cutesat să opue cea maǐ slabă resistență, ci aŭ început să fugă care încotro puteaŭ; mereŭ urmărițǐ de șiușianelele Pasvantlîilor care’ǐ împușcaŭ într’una. In mijlocul acesteǐ învălmășelǐ, Leu-pașa și aǐ luǐ care fură maǐ pregătițǐ ca ceǐ-l’ațǐ, să riră în ajutorul Pasvatlîilor și începură să împusce și să tae pe pașalîi frațiǐ lor de arme, din care causă aŭ căḑut mulțime de ostașǐ împĕrătescǐ tăiațǐ și împușcațǐ pe la spate, căcǐ în învălmășéla nopțiǐ se împușcaŭ uniǐ pe alțiǐ.</p>
<p>Căpitan-pașa amețit de ast atac neasceptat, făcu ceia ce făcuse și cele-l’alte pașiale, se gândi numaǐ la viața sa, și fugi aprópe gol și numaǐ cu vr’o 20 de Turcǐ la Rachova, unde se grăbi a se întări cum putu împreună cu rĕmășițele sfărîmate ale oștilor ce sosiră maǐ în urmă, și lăsă în mânele biruitorilor, tunurǐ nenumĕrate, iarbă de pușcă și obuzurǐ în cantitățǐ însemnate, tot bagajul întregeǐ armiǐ, o mulțime de banǐ, corturǐ scumpe, haine prețióse, caǐ de valóre cu harșiale împodobite numaǐ cu fir de aur, arme fără numĕr, vite, grâne, și tot soiul de provisiunǐ în cantitățǐ așa de marǐ, în cât trecură maǐ multe ḑile până să le care în cetate și călărețiǐ înnotaŭ în grămezile de făină cu căiǐ până la burtă, ca iarna prin nămețiǐ de zăpadă. Numaǐ óstea luǐ Leu-pașa s’a retras spre Rachova fără să pată vre-o stricăciune și fără să i se ia ceva.</p>
<p>Cum a ajuns la Rachova, căpitan-pașa, ghicind în fine rolul de spion ce jucase Leu-pașa în tótă acéstă expedițiune, scrise Sultanuluǐ o epistolă prin care cerea mórtea acestuia, iertarea, luǐ Pasvantoglu, și numirea sa în calitate de pașe al Diiuluǐ, fără care rĕsboiul civil nu se putea precurma. Sultanul ’ǐ a dat ascultare și ’ǐ trămise atât firmanul prin care înnălța pe Pasvantoglu la rangul de pașe cu treǐ tuiurǐ, cât și acela prin care ’ǐ poruncea să’ǐ trimită capul luǐ Leu-pașa.</p>
<p>După ce primi acest ordin și se maǐ îndrepta de bóla în care căḑuse după înfrîngerea de la Vidin, căpitan-pașa se grăbi de a scrie luǐ Leu-pașa următórea epistolă:</p>
<p>«Multă sănătate și dragoste efendisieǐ tale, babalîc; iată că maǐ dându-mǐ în de bine din bolnăvirea ce mi s’a întîmplat din pricina hainuluǐ Pasvant, poftesc pe slăvimea ta, babalîc, să ieǐ ostenélă să viǐ aicǐ la mine să maǐ ședem de vorbă, a mĕ parigorisi cu efendisia ta, și a ne sfătui ce să facem cu Diiul, iar de nu veǐ putea veni, să viŭ eŭ la Măria ta.</p>
<p>Dacă citi acest mechtup, Leŭ pașa se amăgi de dădu rĕspunsul în chipul următor:</p>
<p>«Primind prea cinstitul mechtup al înălțimeǐ tale, m’am bucurat că este Mărieǐ tale maǐ binișor și te-aǐ maǐ îndreptat; și fiind-că eștǐ încă zaif, să nu viǐ Măria ta la mine, ci peste douĕ treǐ ḑile voiŭ veni eŭ la Măria ta și ne vom parigorisi unul pe altul».</p>
<p>Primind astă scire căpitan-pașa s’a bucurat fórte mult și numaǐ de cât a chemat la sine patru ianicerǐ de aǐ luǐ din ceǐ maǐ aleșǐ și maǐ voinicǐ, și arătându le firmanul împĕrătesc le-a dat ordin să fie cu armele gata ca să omóre pe Leu-pașa care în curând va veni la el, îndată ce’ǐ-o face semn, pentru care serviciŭ le va rĕsplăti cu cuviință și le va da darurǐ însemnate. Ianiceriǐ îǐ făgădui că’ǐ va da ascultare și că vor face, și prin fapta aceia ce ’ǐ-a făgăduit prin viŭ graiŭ, și se sfătuită cu dênsul asupra chipuluǐ cum va aduce la îndeplinire acest fapt odios.</p>
<p>Decǐ viind Leu-pașa a treia ḑi, căpitan-pașa l’a primit fórte bine, ’ǐ-a eșit întru întîmpinare la ușa iataculuǐ și l’a găsduit chiar în conacul luǐ; i-a dat dulceață, cafea și ciubuce și pe urmă l’a ospătat cu felurite bucate scumpe, arătându-ǐ voe bună și multă amiciție, ca să nu bănuiască aceia ce sta ascuns în inima sa, și apoǐ l’a petrecut până la iatacul seŭ și ’ǐ-a poftit nópte bună. Asemenea și a doua ḑi și a treia ḑi până ce trecură douĕ sĕptămânǐ încheiate. Intr’a șése-spre-ḑecea ḑi Leu-pașa voind să se întórcă la ordia (tabăra) luǐ, căpitan-pașa l’a rugat să maǐ stea încă douĕ saŭ treǐ ḑile ca să se maǐ sfătuiască împreună cu el, și Leu-pașa i-a dat ascultare. Dar chiar într’aceâ ḑi pe înserat, după ce se sculară de la masă, trecură în iatac ca să maǐ stea de vorbă, și spuind una alta trecu vreme multă în cât se înseră de tot. Vĕḑĕnd una ca asta scóse amêndoǐ ceasornicele ca să vadă câte ore era spre a se duce amêndoǐ să se odihnéscă; atuncǐ băgară de sémă că s’a înoptat în cât nu maǐ puteaŭ să distingă ora, Căpitan-pașa numaǐ de cât bătu în palme ca să aprinḑă lum]nările și într’acelaș timp făcu semnul convenit ianicerilor care staŭ ascunșǐ după perdeaoa useǐ ce da în camera sa de culcare, și cum vĕḑu că Leu-pașa se scólă, îǐ sări ca o panteră în spinare și’l isbi drept în faciă cu iataganul. Lovitura fu teribilă, aprópe omorîtóre, dar Leu-pașa deși bĕtrân era voinic, om nalt și fórte puternic. El cu sângele ciuruind dintr’nsul începu să se lupte cu căpitan-pașa, dar la minut năvăliră ieniceriǐ care ’l căsăpiră cu hangerele, îǐ ciuruiră corpul cu maǐ multe umpluturǐ de pistóle descărcate chiar lângă el și unul îǐ arunca și un laț de gât încât mórtea ’ǐ-a fost instantaneă. A doua ḑi ’ǐ-a jupuit capul și umplându-ǐ pielea cu bumbac l’a trămis în grabă la Stambul la Sultanul, iar corpul l’a aruncat în Dunăre; după aceia tot ce aŭ găsit la el, adică: banǐ, haine, arme, ceasornice, le-a dat acellor ce l’aŭ omorît, pe care căpitan-pașa i-a făcut agale. Turciǐ care însoțise pe Leu-pașa de frică n’aŭ sciut care în cotro să fugă, iar ceǐ din tabără, cu tóte asigurările luǐ căpitan-pașa, s’aŭ ridicat cu toțiǐ, și uniǐ s’aŭ dus la patria lor, iar alțiǐ aŭ întrat în cetate și s’aŭ înrolat între oșteniǐ luǐ Pasvantoglu.</p>
<p>X. Mórtea luǐ Hangerliu</p>
<p>Grósnicul desastru ce se întâmplă armieǐ luǐ căpitan-pașa produse în Constantinopole o sensațiune atât de durerósă, încât ca nicǐ o dată, toțǐ de tóte stările fură într’o continuă agitație în decurs de maǐ multe sĕptămânǐ. Membriǐ regialuluǐ maǐ cu sémă se arătară ceǐ maǐ afectațǐ, ceǐ maǐ consternațǐ, ceǐ maǐ revoltațǐ. Eǐ care în mare parte uraŭ de mórte pe căpitan-pașa și protegéŭ pe sub ascuns pe Pasvantoglu, făcură tot ce putură ca să înegréscă în ochiǐ sultanuluǐ pe inimicul luǐ și să arunce asupră’ǐ tótă greutatea rĕspundereǐ acesteǐ înfrângerǐ fără de sémĕn de rușinósă. Așa dar uniǐ din eǐ scrise luǐ Hangerliu pe sub ascuns maǐ multe epistole, prin care-l îndemna să spue tot ce scia despre fostul sĕŭ protector și tot ce putea fi defăimător luǐ căpitan-pașa, a căruǐ stea a apus, daca vrea să fie bine de el și să domnéscă multă vreme.</p>
<p>Nenorocitul de el care în țéră îșǐ făcusse inimicǐ din tótă suflarea omenéscă, de témă să nu piarḑă puterea, pentru care făcuse o mulțime de fapte revoltătóre, avu micimea de inimă de a uita nenumĕratele binefacerǐ ce făcuse pentru el căpitan-pașa, priimi propunerea regelilor și scrise o epistolă plină cu o mulțime de acusațiunǐ, între care și un numĕr mare de calomniǐ contra protectoruluǐ sĕŭ. Insă fie provedința, fie trădarea unuia dintre regealǐ, care pe sub ascuns era amic luǐ Kuciuc Husein-pașa, acea scrisóre căḑu în mânele luǐ căpitan-pașa care într’acel moment se afla la Rusciuc.</p>
<p>Acesta cum primi acea dovadă pipăita de felonie din partea protegiatuluǐ sĕŭ, fără să facă cel maǐ mic sgomot saŭ să spue cui-va ceva, scrise împĕratuluǐ o scrisóre prin care’l ruga să’ǐ acorde mazilirea luǐ Hangerliu. Sultanul ale căruǐ urechǐ până aci fusese împuiate de mulțimea pîrilor îndreptate contra luǐ, și care’l ținea pe tron numaǐ pentru hatîrul protectoruluǐ sĕŭ, se grăbi d’a satisface acéstă cerere și d’a iscăli firmanul de destituire.</p>
<p>Indată ce dobândi astă cerere, Husein-pașa scrise Sultanuluǐ o nouă epistolă cât se póte de confidențială prin care’ǐ spunea că în fine ș’a încredințat că tóte pîrele aduse în contra luǐ Hangerliu aŭ fost adevĕrate, că a jefuit poporul de l’a sărăcit cu totul și a nedreptățit pe tótă lumea și că merită, să fie aspru pedepsit. Priimind a doua epistolă, Sultanul Selim încuviință să’l pedepséscă prin mórte, însă să ție cât se póte maǐ în secret acest al doilea ordin. Hangerliu aflând de mazilirea sa care se svonise în public, rĕmase cu totul înmărmurit și numaǐ de cât, iară cea maǐ mică remușcare, scrise luǐ căpitan-pașa cu acelașǐ condeiŭ cu care scrisese contra luǐ pîrile cele mâi grave, o epistolă duiósă, prin care’l ruga să’l protegeze încă și să’ǐ hărăzească încaǐ domnia Moldoveǐ.</p>
<p>Citind acéstă scrisóre, Husein-pașa avu îndestulă putere de a’șǐ stăpâni indignarea; și în loc d’a-șǐ da mânia pe față, din contra îǐ rĕspunsese cu politeță și ton binevoitor, că va face tot ce ’ǐ va sta prin putință ca să ’ǐ satisfacă cererea. Astă epistolă linisci pe Hangerliu și ’l făcu să stea fără grije în palatul seŭ, și să încredințeze puterea în mânele caǐmacanuluǐ orînduit de Pórtă, care fu însărcinat să guverneze țéra împreună cu divanul boerilor până va sosi noul domnitor ce în curând va fi numit, și să se prepare de călătoria spre Iașǐ, unde era fórte sigur că în curând va fi transferat.</p>
<p>Ordinul de mazîlire și de întocmirea nouluǐ guvern fu adus de către un capigiŭ împĕrătesc care intră în Bucurescǐ în ḑiua de 15 Februarie 1799, tocmaǐ în ḑiua în care încetase d’a maǐ ninge: acest dregător al Porțiǐ era însoțit de un numĕr óre-care de Turcǐ și de un arap mare ca unŭ colos, negru ca cărbunele, cu căutătura înfiorătóre, buzat, urît și fórte grósnic la vedere. Cum ajunse în capitală el trase la conacul turcesc numit beilic, unde trăgeaŭ și se adăposteaŭ toțǐ trămișiǐ Turcieǐ, și stĕtŭ acolo treǐ ḑile fără să facă alt-ceva de cât să trămită la logofeție unde se ținea divanul boerilor hârtiele prin care se constituia guvernul provisoriŭ. Peste treǐ ḑile însă, adică în ḑiua de 18 Februarie, care se întêmplase să cadă într’o ḑi de Vinerǐ, capigiul care se numea Husain și avea rangul de Pișchirgiŭ între edicliǐ seraiuluǐ împĕrătesc, eși cu tot saltanatul din conacul seŭ, se duse la divan unde eraŭ strânșǐ toțǐ boeriǐ și le încredință originalul firmanuluǐ de mazîlie și de întocmirea guvernuluǐ provisoriu. După aceia se duse la palat, descălecă la scară împreună cu tótă escorta sa, și intrând în apartamentele Postelniceǐ, trămise luǐ Vodă scirea că vrea să-ǐ vorbéscă tainic și cât se póte maǐ grabnic, pentru că avea să ’ǐ dea din partea Capuchehaeleǐ sale din Constantinopole nisce hărtiǐ fórte importante, pe urmă era silit să plece îndată la Diiu, unde avea să comunice aianuluǐ Pasvantoglu poruncǐ împĕrătescǐ însemnate, și de acolo sa se ducă la Rusciuc unde era asceptat de căpitan-pașa. Marele Postelnic Iordache Șuțu se duse la Vodă și ’ǐ comunicâ cuvînt din cuvînt vorbele capigiuluǐ.</p>
<p>— Lasă-lŭ să vie, ḑise Vodă.</p>
<p>— Eŭ n’așǐ fi de părere să ’l priimesc, replică Postelnicul, pentru că are cu el un arap fórte grozav.</p>
<p>— Nu face nimic; așia aŭ obiceiul capugiǐ să ia cu eǐ câte un om grósnic, pentru mândrie, ca să însufle spaimă.</p>
<p>— Eŭ așǐ fi de părere să îǐ spuǐ că escǐ cam zaif și să-l poftesc să vie altă dată.</p>
<p>— Ḑice că are hârtiǐ grabnice din partea Capuchehaeleǐ mele.</p>
<p>— Eŭ sunt de părere să ’mǐ încredințeze mie hârtiile, și altă dată când n’o maǐ veni cu arapul să dea ochǐ și cu Măria ta.</p>
<p>— Fă cum sciǐ că e maǐ bine, ḑise în fine Vodă. Marele postelnic se duse la capigiŭ și ’ǐ spuse că Măria sa era fórte zaif și nu putea să ’l priméscă într’acea ḑi.</p> 
<p>— Trebue să mĕ priiméscă, dacă nu vrea să înfrunte urgia împĕrătéscă, rĕspunse capigiul cu asprime, căcǐ sunt grăbit și aceia ce am să-ǐ spun numaǐ Mărieǐ sale între patru ochǐ pot să spun.</p>
<p>Postelnicul auḑind de urgia împĕrătéscă se înfricoșă și numaǐ de cât se duse sus, și ieste câte-va minute se întorse să ’ǐ spue că ’l poftesce Măria Sa în iatacul luǐ.</p>
<p>Capigiul se sui sus urmat numaǐ de arapul, și intrând în iatacul domnesc, salută cu tot respectul datorit înnaltuluǐ sĕŭ rang pe Vodă, care sta în pat după moda orientală, maǐ ântêiŭ ’ǐ dădu din partea luǐ căpitan-pașa o epistolă, prin ca e ’l încredința spre cele maǐ bune disposiționǐ din parte-ǐ în favórea sa și ’ǐ promitea tot sprijinul dorit. Acésta epistolă înveseli fórte mult Hangerliu și ’l făcu să poftéscă pe capigiŭ să stea pe pat alăturǐ de el și arapuluǐ îl făcu semn să stea pe o laviță lîngă ușe. După aceia porunci să aducă dulcéță, cafea și ciubuce și pe urmă ḑise în franțuḑesce mareluǐ postelnic să ia cu sine pe arap a căruǐ vedere ’l incomoda, și să’l ducă în camera de alăturǐ spre a’l îmbia cu dulcéță, cafea și ciubuc. Postelnicul pofti pe arap să trécă alăturǐ, dar el rĕspunse cu voce aspră:</p>
<p>— Instemem, adică nu voiŭ.</p>
<p>Ne cutezând să’l scóță afară cu sila de témă să nu’l întărîte, Vodă s’a adresat tot în franțuḑesce postelniculuǐ să maǐ cheme în casă un numĕr óre-care de ciohodarǐ; însă abia eși afară postelnicul și arabul strigă cu voce sĕlbatecă, adresându-se către capigiŭ:</p>
<p>— Ne durursun? adică: ce ascepțǐ?</p>
<p>Auḑind aste cuvinte capigiŭ îngălbeni și începu să’ǐ tremure mâna ce ținea filigianu cu cafea. Vodă înțelegênd că nu era lucru curat, ḑise în grecesce cămărașiuluǐ sĕŭ care era în întru, să cheme numaǐ de cât în întru băețiǐ, adică bulucbașiǐ și arnăuțiǐ; însă îndată ce eși acesta din casă, la un semn al pișchirgiuluǐ, Arapul se aruncă după laviță unde sta drept în pat în spinarea luǐ Vodă, cu un laț de găitan în mână spre a i-l arunca după grumajǐ, dar lațul căḑu la piciórele sale. Domnul care era robust respinse pe arab cât colo și să sculă în sus, dar capigiul îǐ striga:</p>
<p>— Davranma, adică: nu te opune, și’ǐ descărcă drept în pept douĕ pistóle care ’l răsturnă la pămînt fără a’l ucide.</p>
<p>Atuncǐ arapul îǐ petrecu lațul după gât și începu să tragă de el cu virtute până ce ’l trânti jos din pat. Vĕḑêndu l că încă se svârcolea, arapul se urcă pe el și începu a’ǐ frânge grumajiǐ, iar capigiul îǐ spintecă pântecele cu maǐ multe tăeturǐ de hanger, și nu să potoliră până ce nu se încredințară că nu maǐ mișcă.</p>
<p>La acéstă scenă barbară fură față ciubucciu și peșchirgiu domnesc; eǐ cum vĕḑură pe arap sărind în cârca Domnuluǐ și pe capigiŭ descărcându-șǐ pistólele eșiră afară speriațǐ strigând și țipând:</p>
<p>— Ajutor! și îndată sosiră și intrară în întru marele postelnic și un numĕr mare de ciohodarǐ, care vĕḑînd înfiorătórea scenă fu p’aci p’aprópe să sară asupra Turcilor ca să pedepséscă cu asprime mórtea stăpânuluǐ lor, dar capigiŭ pricepêndu-le gândul, strigă cu voce detunătóre:</p>
<p>— Dur, bre, firman, adică: stațǐ pe loc că lucrez în numele unuǐ firman. Aste cuvinte înțeleni pe loc pe toțǐ edicliǐ și nimenǐ n’a maǐ îndrăsnit să facă un pas măcar, îndată ce aŭ auḑit de firman. Ce vremurǐ triste! ce caractere slugarnice!</p>
<p>După aceia arapul a tăiat capul luǐ Vodă, iar trupul tăvălit în sânge ’l-a tîrît legându-l cu stréngul de picióre, pe scărǐ în jos până în curte, și acolo desbrăcându-l de haine și de tot ce avea pe el ca: banǐ, inele, ceasornice și alte scule, ‘l-a lăsat în curte în zăpadă cu totul gol. Auḑind despre astă crudă barbarie și vĕḑînd pe capigiŭ că intră în cămara sa, Dómna Hrisi cu fetele și copiǐ sĕǐ maǐ micǐ, începură să țipe, să sără pe ferestre aprópe goǐ, și să fugă în casa luǐ Manolache Brâncoveanu de frică să nu fie și dênșiǐ tăiațǐ de nemiloșiǐ Turcǐ.</p>
<p>In urma acestor scene atât de tragice un numĕr óre-care de boerǐ se strânse în curte din ordinul capigiuluǐ, și acesta le citi firmanul împĕrătesc de ucidere, care spăimântă pe toțǐ în modul cel maǐ înfricoșiat, maǐ cu sémă când auḑi că din ordinul sultanuluǐ capigiul le ordonă să lase acolo cadavru în mijlocul curțiǐ gol fără să aibă pe el măcar cămașe, și pe arab strigênd:</p>
<p>— Iată cânele ce a mâncat hasnaoa împĕrătéscă; cine o face ca el ca el o să pață.</p>
<p>A mâncat hasnaoa împĕrătéscă!? el care pentru acea hasna a sărăcit cu desăvîrșire țéra și ’șǐ-a atras ura țĕreǐ întregǐ! ce cumplită ironie și ce négră ingratitudine! Dar ce să ḑicǐ? așa trebuia să se întâmple, căcǐ așa aŭ pedepsit în tot-d’auna Turciǐ pe aceǐ ce ’ǐ-aŭ servit cu prea mult zel și devotament. De aceiașǐ mórte a murit Mavrogheni care pentru Turcǐ a împins devotamentul până la eroism și abnegațiune fără seamăn, nu putea să móră de altă mórte nicǐ Hangerliu care a calicit țéra spre a îmbogăți pe Turcǐ.</p>
<p>A fost să se realiseze profetica prevestire a țĕranilor Românǐ, care cu mult timp maǐ nainte strigaŭ în gura mare și în tóte părțile că asupra acestuǐ domn crud, care chinuia pe Român spre a îndestula pe Turcǐ, are să vie urgia împĕrătéscă și Turcul are să’ǐ tae capul. Poporul fu cel maǐ chinuit de acest domn crud, cu tóte acestea pe când boeriǐ fugeaŭ care încotro puteaŭ, uniǐ pe la moșiele lor și alțiǐ chiar peste graniță, poporul începu să se adune în numĕr mare, să înconjure curtea palatuluǐ, să murmure într’un mod fórte amenințător și să sgudue cu putere porțile curțiǐ domnescǐ pe care Turciǐ din escorta capigiuluǐ se grăbise a le încuia. Vĕḑênd că lucru să îngróșe și că poporul, de și cu totul desarmat, devenea din ce în ce maǐ amenințător, Turciǐ începură să tragă prin curte focurǐ de pistoale în aer, ceia-ce făcu pe mulțimea desarmată să se înfricoșeze și să se retragă fie-care pe la casa sa.</p>
<p>Cât ținu acea ḑi corpul nefericituluǐ Domn ḑăcu în zăpadă ca un stârf de câne, gol și fără o luminărică măcar la cap; iar Turciǐ se ocupaseră cu scóterea și jefuirea palatuluǐ domnesc. Tot avutul luǐ Vodă, Dómneǐ, al beǐzadeilor și al rudelor, casnicilor sĕǐ și al tuturor câțǐ locuiaŭ în palatul domnesc, tot fu confiscat în favórea împĕrățieǐ. Nenorocita Dómnă pe lângă sfășietórea mórte a soțuluǐ sĕŭ fu condamnată să vaḑă cum o dispuia de avutul sĕŭ, chiar de obiectele cele maǐ indispensabile și maǐ intime. După aceia boeriǐ greci câțǐ fusese sfetniciǐ luǐ Vodă fură pușǐ la închisóre și la casne, ca să spue unde ’șǐ-a ascuns Vodă baniǐ, maǐ cu sémă din darea văcărituluǐ, pe care o evalua la maǐ multe milióne, pentru că în palat și în visterie nu se găsise maǐ mult de cât câte-va sute de pungǐ și Turciǐ sperase să se desdauneze din spinarea Românilor de cele 40,000 pungǐ ce cheltuise cu înăbușirea rĕscóleǐ luǐ Pasvantoglu; dar de surda fură tóte torturele, și tóte jafurile avereǐ luǐ Hangerliu, a capuchehaeleǐ sale și a tuturor rudelor și casnicilor luǐ, că nu putură să scótă maǐ mult de 20,000 pungǐ cu banǐ. Acel ce sărăcise țéra ca să sature pe Turcǐ se sărăcise și pe el și pe familia sa, în cât Dómna sa până la mórte îșǐ mângăiâ adâncele sale bătrînețe din mila ce primea de la epitropia bisericeǐ Sf. Spiridon noŭ din Bucurescǐ.</p>
<p>A doua ḑi capigiul a poruncit să vie Dómna cu copiǐ de la Brâncoveanu, încredințând’o prin jurămînt că nu’ǐ va face nicǐ un rĕŭ, și aducând’o în iatacul eǐ ’ǐ-a arătat capul neferǐcituluǐ Domn care zăcea pe masă pe o tavă de argint și arătându-i-l, arapul îǐ strigă:</p>
<p>— Iată capul bărbatuluǐ tĕŭ; iată capul tatăluǐ vostru.</p>
<p>Dómna și copiǐ vĕḑêndu-l începură să țipe și să plângă cu mare jale și să dea tot ce maǐ rĕmăsese asupră-le ca să’l ridice de acolo și să’l îngrópe ca p’un creștin. Arapul luă baniǐ i’șǐ făgădui ca așa va face, dar nu se ținu de cuvênt, căcǐ capul era destinat să fie dus la Constantinopole.</p>
<p>După aceia capigiul chemă la sine pe postelnicul, pe vistierul și pe cămărașiu și le dădu ordin să’ǐ aducă pecetluiturile, adică biletele de văcărit, promițêndu-le că nu le va face nicǐ un rĕŭ, și aceștia îǐ aduse treǐ sepeturǐ pline cu asemenea hârtii, pe care capigiŭ ordonă să le scóță afară în curte, să deschidă porțile și să cheme prin piistavǐ poporul.</p>
<p>Indată ce se adună poporul în numĕr fórte mare, capigiŭ porunci arapuluǐ să verse sepeturile cu pecetluiturǐ d’asupra corpuluǐ luǐ Hangerliu și pe urmă să le dea foc. Atuncǐ boeriǐ câțǐ se adunase căḑură în genuchǐ înnaintea capigiuluǐ și ’l rugară cu lacrămǐ să nu facă una ca acésta, ci să se milostivéscă ca să ’ǐ lase să ’l îngrópe ca pe un om, iară hârtiele pecetluite să le arḑă deosebit, pentru care bine-facere se îndatora a ’ǐ dărui un plocon de 100 pungǐ. Capigiŭ vĕḑênd baniǐ în mână, le dădu voia cerută și după aceia boeriǐ îmbrăcă trupul cu o cămașe de pânză albă, îǐ aprinse la cap o lumînărică de céră galbenă și ’ǐ așeḑă lîngă cap o străchióră, în care fie-care boier și popor aruncă câte o lăscae saŭ o leiță după putere până se strînse ḑece leǐ, un slot și o leiță cu care se cumpără un coșciug de lemn alb și se plăti unuǐ căruțașiŭ cu un cal care ’l conduse în timpul nopțiǐ până la Schitul Sf. Spiridon-vechiŭ ce fusese reconstruit de dênsul, unde ’l înmormântă cu un preot bătrîn fără să asiste un singur om măcar la acéstă tristă ceremonie. Ast-fel fu înmormântat cu talerul, acela ce storsese din spinarea țĕreǐ milióne spre a dobândi protecția străinilor.</p>
<p>Capul sĕŭ fu dus la Constantinopole, unde după ce se făcu cea maǐ minuțiósă cercetare asupra identitățiǐ sale, fu aruncat după obiceiul turcesc la cânǐ.</p>
<p>Domnia sa, care dură doǐ anǐ și treǐ lunǐ fu pentru el un șir de chinurǐ și sbuciumărǐ, și mórtea sa fu una din cele maǐ tragice. Așa aŭ perit toțǐ aceia care s’aŭ slugărnicit prea din cale afară pe străinǐ.</p>
<p>După mórtea luǐ Hangerliu, căpitan-pașa dădu pe față ura ce hrănise în contra fostuluǐ sĕŭ protegiat, îǐ prigoni familia care îndură felurite străgănirǐ revoltătóre, și în cele din urmă puse de ucise pe Gheorghe Lapate care se rudea cu nenorocitul Domn si care fusese caimacam al Craioveǐ, învinovățindu-l că el ar fi fost scriitorul scrisorilor care ’l defăima.</p>
<p>Văcăritul fu desființat prin poruncǐ strașnice publicate din tótă țéra, dar baniǐ ce apucase să se strîngă nu se maǐ restitui celor de la care fusese luațǐ, cum glăsuia porunca împĕrătéscă, ci sumele câte nu apucase să se verse în vistierie, rĕmase prin pungile ispravnicilor, zarafilor (casierilor), tacsidarilor, zapciilor, mumbașerilor și altor slujitorǐ, iar baniǐ câțǐ apucară să soséscă în capitală fură hrăpițǐ de către boeriǐ fanarioțǐ care se îmbogățiră fórte mult, pe când familia Domnuluǐ care plătise atât de scump înființarea astuǐ bir, și poporul care se calicise plătindu-l, aŭ rĕmas în ticăloșie.</p>
<p>XI. Domnia a doua a luǐ Alexandru Moruzi</p>
<p>Ca urmașiŭ al luǐ Hangqrliu, Pórta, în loc d’a numi un domn maǐ cu milă de țéră care să ’ǐ vindece grósnicele rane făcute de lupta cu Pasvantlîi, trămise din noŭ pe Alexandru Moruzi, care, cu tóte că era înzestrat, și înfrumusețat cu multe darurǐ, învĕțat, înțelept fórte iscusit la minte, deștept la ale țĕreǐ îndreptărǐ și bun judecător, avea douĕ marǐ defecte, douĕ lichele firescǐ, cum ḑice Zilot Românul în cronica sa (pag. 25): lăcomia și scumpetea, care ’ǐ vătăma tótă frumusețea celor-l’alte darurǐ, și care a băgat țéra în o mulțime de nevoǐ și necazurǐ, asemĕnêndu-se firea luǐ întocmaǐ cu o materie frumósă de mare preț și din țesĕtura eǐ pătată fără lecuire.</p>
<p>Boeriǐ aflând de astă numire; uniǐ se bucurară, dar alțiǐ se întristară, după cum îǐ călăuḑea interesul și întrevedea folóse saŭ prigonirǐ de la noua domnie; boeriǐ pămîntenǐ nu se bucurară, nicǐ se întristară, ci rĕmase tot în reservă, asceptând cu neastâmpăr resultatul misiuneǐ luǐ Dudescu, care, de și trecuse douǐ anǐ trecuțǐ de la plecarea sa încă nu le dăduse vre-o scire bună saŭ rea despre isprava sa; iar poporul începu să se închine și să strige:</p>
<p>— Ce ne maǐ ascéptă Dómne în viitor? în vremea celeǐ d’ântêiŭ domniǐ a sa ne-a prigonit ciuma, bóla de vite și fómetea, în cât din ceǐ scăpațǐ cu viață mulțǐ s’aŭ hrănit, cu cóje de copacǐ și cu băligǐ de vite cópte, și mulțǐ din ceǐ ce n’aŭ murit de ciumă aŭ murit de fóme. Oare ne este dat ca, după ce am scăpat de văcăritul luǐ Hangerliu, să îndurăm fómetea luǐ Moruzi?</p>
<p>Cu tóte acestea noul domnitor a intrat în Capitală în ḑiua de 8 Martie 1799 cu multă paradă și tevatură, șî îndată ce se sui pe tron începu să Tăgăduiască boerilor și poporuluǐ munțǐ de bunătățǐ, și de îndreptărǐ, sperênd prin aceste făgăduelǐ să înduplece a se întórce din pribegie pe ceǐ ce îșǐ luase ochǐ de fiare și fugise peste hotar; dar în curînd firea sa pornită spre hrăpire și iubire de argint îl făcu să părăséscă mĕsurile de îndreptare ce luase în primele momente și să strângă la banǐ, cât se póte de mulțǐ spre a se despăgubi de mulțimea banilor ce dăduse Turcilor spre a dobândi domnia și să ’șǐ maǐ înmulțéscă și propria sa avere.</p>
<p>Tóte resursele de îmbogățire eraŭ sleite, căcǐ Hangerliu făcuse să bată vênt de primăvară în tóte pungile; în mânele unuǐ om isteț însă totul devine un isvor de înbogățire; el scóte apă chiar din piatră sécă. Isvorul bogățieǐ fu lesne găsit: baniǐ strânșǐ de la văcărit, din care, precum am maǐ ḑis, prea puținǐ intrară în punga luǐ Hangerliu și ceǐ maǐ mulțǐ în pungile boerilor marǐ și micǐ și al slujitorilor. El sub pretext de a face dreptate și a înapoia celor păgubașǐ tot ce li s’a luat prin strâmbătate, a început să ia la socotélă pe tacsidarǐ, pe zapciǐ, pe sameșǐ, pe zarafǐ, pe ispravnicǐ și pe toțǐ boeriǐ câțǐ s’aŭ dedulcit din acest nelegiuit bir, și pe uniǐ cu mijlóce subțirǐ și ficlene, ḑice Zilot, pe alțiǐ prin silnicie și chiar chinurǐ, pe uniǐ pe dreptate iar pe ceǐ maǐ mulțǐ pe nedreptate, ǐ a supus la globire de a dat și ceia ce n’aŭ luat; din care pricină mulțǐ din boerǐ ’și aŭ luat lumea în cap și aŭ fugit peste graniță care în cotro aputut.</p>
<p>Intr’acest timp muri împĕrătésa Ecaterina țarina Rusieǐ și în locul sĕŭ se sui pe tron fiul sĕŭ Pavel I; cu tóte acestea politică ruséscă viclénă și cu douĕ fețe nu muri nicǐ se schimbă. Acéstă politică, pe când pe sub ascuns da banǐ fără socotélă ca să ție în picióre rebeliunea luǐ Pasvantoglu, bandele armate ale tâlharilor Cărjaliǐ, care ajunsese cu cutezanța până a ataca convoiurile armateǐ și vistierieǐ împĕrăteseǐ spre a le jefui de banǐ și zacherale, spiritul de revoltă al luǐ Ali-pașa Tebelini, guvernatorul Ianineǐ și al luǐ Giurgi Osman-pașa, pe față prin ambasadorul sĕŭ din Constantinopol, îndemna regialul d’a nu ceda o dată cu capul, d’a nu capitula înaintea rebelilor, și d’a ou potoli spiritul de revoltă prin slăbiciune, ci din contra prin esemplele cele maǐ aspre, ast-fel cum reclamă amorul propriŭ al uneǐ națiunǐ marǐ ca Turcia care nicǐ o dată n’a cedat când un supus rebel a cerut ceva prin forță. Acéstă dublă ațâțate îșǐ produse efectul dorit.</p>
<p>Sultanul care, precum scim după îndemnul luǐ căpitan-pașa iscălise un firman prin care ertă pe Pasvantoglu și ’l numea pașă cu treǐ tuiurǐ, auḑind îndemnurile alcătuite cu meșteșugire de ambasadorul rus, se grăbi, a revocă firmanul de ertare, care încă nu apucase să fie comunicat luǐ Pasvant, pretextând că el nu înceta de a fi gasdă și povățuitor Cărjaliilor care prădaŭ orașe și sate din țéra turcéscă, ardeaŭ tot ce întêmpinaŭ de remânea pămêntul gol, răpeaŭ hasnalele împĕrătescǐ după drumurile Țarigraduluǐ, și tótă avuția acésta o ducea la cetatea Diiuluǐ, care devenise un conac de tâlhăriǐ; ba încă hrăneaŭ speranțe și maǐ îndrăsnețe: aveaŭ de gând să ridice pe Pasvant și să’l facă împĕrat în cetatea Odriiuluǐ (Andrianopole) unde maǐ fusese o dată împĕrăție turcéscă. Tot o dată porunci luǐ căpitan-pașa ca să ’șǐ strângă oștile și să pornéscă din noŭ spre Vidin.</p>
<p>Tocmaǐ atuncǐ sosi la Constantinopole și Kuciuc Husein căpitan-pașa și spuse Sultanuluǐ nenumeratele piedicǐ și primejdiǐ de ne isbândă ce ar îndura din noŭ împĕrăția, daca s’ar încerca din noŭ să ia cetatea Diiuluǐ cu oștǐ turcescǐ, care făceaŭ la fie-ce moment causă comună cu rebeliǐ, și pe lîngă acésta nu eraŭ nicǐ de loc iscusite în conducerea uneǐ bombardărǐ și a asediuluǐ uneǐ cetățǐ atât de tarǐ și nicǐ nu cunosceaŭ tacticele noiǐ strategiǐ.</p>
<p>Aste spuse ale luǐ căpitan-pașa puse din noŭ pe gândurǐ pe Sultan și îl sili să convóce un mare consiliŭ, la care să asiste, pe lângă regialǐ și vizirul, și marele muftiŭ și chiar dênsul în persónă. După ce se strînse acest consiliŭ, începu o deliberare furtunósă și începură să se ciocnéscă părerile cele maǐ deosebite provocate de interesele cele maǐ opuse: uniǐ fură de părere ca Sultanul să se împace cu Francesiǐ care intrase în Egipt din luna luǐ Iulie anul 1797 și se apropiaŭ de Ierusalim și să’ǐ cheme pe eǐ cu tunurile lor să spargă cetatea; altul ḑicea să poftească pe Nemțǐ cariǐ eraŭ vecinǐ să bată cetatea împreună cu Turciǐ; alțiǐ în fine să poftească pe Muscalǐ care deja le-a dat un ajutor de 100,000 de oștenǐ ca să se rĕsboiască cu Francesiǐ și care eraŭ maǐ rĕsboinicǐ și vor face biruința să vie maǐ curênd.</p> 
<p>Împĕratul după ce auḑi tóte aceste părerǐ după perdea unde sta ascuns, că așa era, obiceiul la împărațiǐ turcescǐ d’a nu li se vedea facia nicǐ vorbi, ci numaǐ să asculte fără a fi vĕḑuțǐ, orǐ de câte orǐ asista la consiliǐ de miniștriǐ, și după ce se sparse divanul, trecu în iatacul sĕŭ, chemâ îndată pe vizirul și’ǐ porunci, ḑice Dionisie Eclisiarchul, (Tesaurul de monumente istorice Vol. II, pag, 198), să cheme pe elciul muscălesc și să’ǐ cuvinteze din partea sa, ca să scrie Împĕratuluǐ Pavel să’ǐ trămită oaste muscălească cu care să bată cetatea Diiuluǐ, să o sfărîme și să scoață din ea pe hainul Pasvant, care a turburat tótă împĕrăția.</p>
<p>După ce află cele de maǐ sus de la vizirul, ambasadorul scrise îndată la St. Petersburg și peste ḑece ḑile veni rĕspuns de la guvernul sfinteǐ Rusiǐ, fireasca protectóre a creștinilor apăsațǐ, desinteresata ocrotitóre a Românilor, care nicǐ o dată n’a vrut să ne anexeze nicǐ să ne știrbească măcar un fir de păr din ce este al nostru, rĕspuns prin care făcea cunoscut guvernuluǐ sultanuluǐ că prea milostivul Împărat Pavel, grațiosul Țar al Rusieǐ, bine-voia a îndeplini cererea sa, adică a trămite 12,000 oștenǐ aleșǐ cu tunurǐ marǐ de asediŭ, care în 24 ore va sfărîma cetatea, daca în schimbul astor marǐ ostenelǐ și cheltueli va mulțumi pe Împĕratul Pavel dăruindu-ǐ cele douĕ micǐ principate Valachia și Moldova spre a le stăpâni în vecǐ. Pentru acest mic dar se îndatora a da în mâna împărățieǐ nu numaǐ pe Pasvant ci și pe ceǐ alțǐ hainǐ și turburătorǐ aǐ împărățieǐ îǐ va supune și va face linisce și pace împărățieǐ turcescǐ.</p>
<p>Auḑind rĕspunsul eleiuluǐ muscălesc, Sultanul primi bucuros să sacrifice aceste douĕ țĕrǐ pentru care strămoșiǐ sĕǐ se jurase a le păstra întregǐ și a le apăra contra orǐcăreǐ asuprirǐ, și ḑise:</p>
<p>— Maǐ bine să daŭ Muscalilor aste douĕ țĕrǐ care numaǐ necazurǐ și supărărǐ îmǐ pricinuesc și să scap de vrăjmașǐ și turburătoriǐ împărățieǐ și să împĕrățesc cu pace și linisce, de cât să pierd întreaga împĕrăție.</p>
<p>— Maǐ bine, așa să fie prea puternice Împĕrate, rĕspunse ca un ecoŭ, marele vizir.</p>
<p>Indată ce luă asta hotărîre, Sultanul Selim însărcină pe vizir să comunice ambasadoruluǐ rus ca să scrie Împĕratuluǐ seŭ că propunerea ca de el este primită și că ar fi fost bucuros sa dea Rusieǐ cele douĕ micǐ principate: Valachia și Moldova ca să scape de încurcătura în care se găsea, numaǐ Rușiǐ să trămită cât se póte maǐ curênd ostile promise. Ambasadorul s’a bucurat fórte mult aflând acéstă noutate, dar a cerut ca Pórta să alcătuiască un tractat în regulă aprobat de Sultanul prin obicǐnuitul firman, care să însoțéscă epistola ce va trimite el. Cererea eleiuluǐ se îndeplini în tocmaǐ și tractatul cerut fu trimis la St. Petersburg și întrat în mâinile Țaruluǐ Paul.</p>
<p>Acest tractat însă nu se aduse la îndeplinire, pentru că geniul protector némuluǐ românesc care l’a scăpat de robie în decursul atâtor vécurǐ, îl scăpă și de astă dată, și a doua cercare de cotropire făcută de Rusia nu se realisă nicǐ atuncǐ. Căpitan-pașa care nu împărtășea nicǐ de loc părerea d’a recurge la străinǐ pentru a subjuga un rebel și a dărîma cu tunurǐ rusescǐ o cetate turcéscă, póte cea maǐ tare din tóte, și care în decursul veacurilor ce ar urma de multe orǐ póte ar împiedica prin resistența zidurilor sale năvălirile Muscalilor, căpitan-pașa care încă înclina în favórea încheireǐ uneǐ păcǐ cu Pașvantoglu, se grăbi a comunica trista scirea tractatuluǐ încheiat capuchahaeleǐ luǐ Moruzi din Constantinopole, care se grăbi a o împărtăși Domnuluǐ seŭ printr’un curierŭ special, care sosi la Bucurescǐ în opt ḑile.</p>
<p>Moruzi primind astă scire, maǐ ântêiŭ nu vru să crédă, atâtŭ de stranie și monstruósă i se păru acea hotărîre a Sultanuluǐ, și nu comunică la nimenǐ nimic; dar după ce primi și de la Pórta ordin formal de a face pregătirile trebuincioase pentru strîngere de zacherale: fên, orḑ și conace și orǐce va trebui pentru ostile rusescǐ ce în curând aŭ să vie spre a bate cetatea Diiuluǐ, și îndată ce află de la colegul seŭ Constantin Ipsilante Domnulŭ Moldoveǐ, că în adevĕr s’aŭ grămădit în apropiere de Dnistru un corp de 12,000 armată, pihotă, husarǐ, cazacǐ și tunarǐ cu tunurǐ marǐ, cu gefănale, cu gumbarale, avantopurǐ și cu cartace sub comanda generaluluǐ Suvarov, de ochiǐ lumiǐ dătu porunca ispravnicilor să strângă zacheraoa cerută, dar pe sub ascuns, sciind că domnia Rușilor ar nimici pe a lor ’și-ar pune în curând pe gónă dintr’aceste țĕrǐ bine-cuvêntate și’ǐ ar osândi pentru vecie la trista viață a pribegieǐ și sărăcieǐ, scrise tuturor regialelor divaniștǐ împărătescǐ, trămițêndu-le și o sumă mare de pungǐ cu banǐ, ca să stea și să mijlocéscă la Împĕratul să nu dea aceste țĕrǐ Muscalilor, ci sa ie dea alte cetățǐ și ostroave în alte părțǐ, și să păstreze aceste douĕ țĕrǐ care eraŭ grănarele împărățieǐ Turcescǐ.</p>
<p>Intr’acelașǐ timp convócă la sine pe toțǐ boeriǐ fără deosebire de origină, pămînténă orǐ străină, și făcu apel la patriotismul lor ca să facă tot ce le va inspiia iubirea lor de țérăca să scape patria de robire. Boeriǐ, și maǐ cu sémă ceǐ pămîntenǐ se arătară demnǐ de titlu de părințǐ aǐ națieǐ ce purtaŭ; pentru prima dată de la Fanarioțǐ încoa se scoborîră în masa poporuluǐ, făcură causă comună cu negustoriǐ, brăslașiǐ, meseriașiǐ, muncitoriǐ și tinerimea, și alcătuiră o petițiune, în care se jeluiaŭ că aŭ sărăcit cu toțiǐ, că aŭ ajuns să móră de fóme cu femeǐ și cu copiǐ, și că aŭ căḑut în așa mare ticăloșie, în cât mănîncă cóje de copac și tărîțe, pórtă opincǐ de cóje de copacǐ și nu aŭ nicǐ de unde să plătéscâ haraciul Împĕrătesc, și acum după ce s’aŭ calicit pentru împĕrăția turcéscă ar face mare păcat să’ǐ dea ca pe vite pe mânǐ străine. In cele din urmă ea maǐ ḑicea Sultanuluǐ: nu dă mărite împĕrate aceste nenorocite țĕrǐ care sunt grânarele împĕrățieǐ Sale Muscalilor, căcǐ dacă se va maǐ întâmpla să vĕ maǐ rĕsboițǐ vre-o dată cu eǐ, nu o să avețǐ de unde să ridicațǐ zacheralele care vĕ hrănesc oștile; nu dațǐ principatele Muscalilor, căcǐ dacă se vor vedea eǐ pentru a pururea stăpâni pe malul stâng al Dunăriǐ, numaǐ în câte-va ḑile vor fi îu Rumelia și de acolo la porțile Stambululuǐ; nu ne dațǐ robi Muscalilor care ne vor nimici și limba și némul, căcǐ de unde nu, suntem hotărîțǐ a muri până la unul apărându-ne dreptul, de cât de a suferi soarta Tatarilor și de a ne schimba din Românǐ în Muscalǐ. După ce fu subscrisă de maǐ multe ḑecimǐ de miǐ de iscăliturǐ din tot ce are țéra maǐ fruntaș, astă petiție maǐ trecu și Milcovul în Moldova, unde cu tóte piedecile ce’ǐ opunea Ipsilante care era rusofil până în măduva óselor, fu acoperită încă cu câte-va miǐ de iscăliturǐ, și pe urmă fu încredințată unuǐ olac grabnic care ducêndu-se la Constantinopole o încredință Dragomanuluǐ Porțiǐ împreună cu o sută pungǐ cu banǐ. Acesta cum o primi numaǐ de cât a dat’o mareluǐ Vizir.</p>
<p>Marele viḑir după ce priimi harzovațul, adică petiția Românilorŭ, și după ce ascultă și intervenirea regialilor, în fruntea cărora era căpitan-pașa, se duse la Sultanulu și’ǐ expuse din fir până în ață tótă șiritenia. Auḑind tóte acestea și maǐ cu sémă amenințarea rostită atât de regiale cât și de boerǐ cum că dacă Rușiǐ ar fi stăpânǐ pe principate, într’o săptămînă ar putea să fie în Rumelia, Sultanul se spăimântă fórte și numaǐ de cât însărcină pe marele vizir ca să róge pe ambasadorul rusiǐ să înduplice pe Impĕratul să renunțe la cele douĕ principate în schimbul maǐ multor cetățǐ și ostróve din alte părțǐ. Ambasadorul se arătă fórte indignat de aste revenire neasceptată, spuse, cu emfasă cum că suveranul sĕŭ n’are nevoe de alte cetățǐ și ostróve căcǐ are destule, și încredință cu jurămînt pe marele vizir că numaǐ pentru hatârul Sultanuluǐ și numaǐ pentru binele și fericirea creștinilor din aste țĕrișóre sărace si aprópe pustiite, Țarul consimțea ca în schimbul lor să verse sânge rusesc pentru o causă cu totul străină lor. Prin urmare nu priimi propunerea, ci scrise numaǐ de cât Țaruluǐ, vestindu-ǐ cele întêmplate. Țarul ar fi fost bucuros să se foloséscă de acest pretext și să declare încă un rĕsboiŭ Turcieǐ, dar vĕḑênd că Bonaparte mereŭ învingĕtor se apropia într’una de hotarele sale, și temêndu-se să nu provóce un conflict cu Pórta, chiar în momentul în care era p’aprópe să intre în rĕsboiŭ cu Francia, temêndu-se de asemenea să nu indispună Românǐ și să piarḑă prin eǐ înrîurirea ce începuse a exercita față cu creștiniǐ din Orient, se grăbi a scrie ambasadoruluǐ sĕŭ să renunțe la tractat și să lase lucrurile baltă. Asemenǐ a scris și oștilor să stea pe loc.</p>
<p>Sultanulŭ vĕḑând că a perdut speranța de abate pe Pasvantoglu prin ajutorul Rușilor, se înduplecă a asculta sfatul luǐ căpitan-pașa, adică de a face pace cu rebelul, și se grăbi a trămite la Vidinun capigiŭ împĕrătesc cu firman, conteșiŭ și treǐ tuiurǐ, care fu primit cu mare distincțiune și ospătat împĕrătesce și apoǐ trămis înapoǐ încărcat cu multe darurǐ.</p>
<p>Vĕḑênd pe Pasvantoglu devenind mare și tare, Moruzi ca să se împace și el cu ast teribil rebel, și ca să scape de incursiunile bandeǐ sale, se legă a’ǐ trămite ca peșcheș pe fie-care lună câte 75 pungǐ cu banǐ, în schimbul cărora, cât timp a plătit regulat adică aprópe un an, a trăit în cea mâi deplină linisce, în cât biată țéră a putut să maǐ respire o clipă.</p>
<p>XII. Arderea Craioveǐ</p>
<p>Pașa de la Diiu în loc d’a se face maǐ bun după ce dobândise ertarea de la Pórtă și realisarea dorințelor sale, din contră, creḑîndu-se mare și îndestul de tare ca să ție în respect o puternică împĕrățoe, și póte fiind îndemnat pe sub mână de oculțiǐ sĕǐ protectorǐ, cărora nu le plăcea să se restabiléscă liniscea în peninsula balcanică, a devenit îndoit maǐ îndrăsneț și maǐ crud. Belgradul, Nișiulŭ, Cladova și Rachova intrară de voe de nevoe în mânele sale, și chiar Rusciucul fu atacat de oștile sale care pe fie-ce ḑi se înmulțeaŭ; el chiar l’ar fi luat ca pe cele alte orașe, de și era cetate tare, daca aianul sĕŭ Trastenicli n’ar fi fost un ostășiŭ vitéz care să’l pue pe gónă cu marǐ perderǐ. Afară de acéstă cetate și împrejurimile sale, tóte localitățile coprinse între Dunăre, Balcanǐ, Drina și Sava căḑură sub puterea sa, pe care le guverna ca un sultan absolut fără să îǐ pese de autoritatea adevĕratuluǐ sultan.</p>
<p>Toțǐ tremuraŭ de frica luǐ, în provinciǐ ca și la Constantinopol, agalele și aianiǐ vilaetelor ca și regialiǐ mareluǐ devlet și însușǐ sultanul, căcǐ epoca era una din cele maǐ critice, Bonaparte se apropia de Constantinopole prin Austria, flota englesă amenința să intre în Bosfor cu sila, ieniceriǐ mereŭ amenințațǐ cu disolvarea spre a fi înlocuițǐ cu armată regulată, ridicaŭ intr’una stég de revoltă; Rușiǐ staŭ în jurul hotarelor despre rĕsărit gata să intre în stăpênirea moscenireǐ augustuluǐ bolnav care după părerea lor, le revenea lor în mod firesc; tótă lumea sta îngrijită, tótă lumea aștepta desfășiurarea unor evenimente teribile, înfiorătóre, decisive; maǐ toțǐ boeriǐ țineaŭ prin curțǐ chervane marǐ, în care ’șǐ așezase în teancurǐ tot ce aveaŭ maǐ prețios, pe care chervane le plăteaŭ cu luna, pentru ca în momentul când va sosi ora pericoluluǐ să ’șǐ ia lumea în cap și să fugă peste hotare; în sfirșit nimenǐ nu era sigur de ḑiua de mâne; cu tóte acestea Moruzi care nu era om prost nicǐ neprevĕzător, dar care era stăpânit de o prea mare iubire de argint, fie din causa mareǐ sale sgârceniǐ, fie că fusese îndemnat de amiciǐ guvernuluǐ rus care nu puteaŭ să erte Românilor vestita petiție ce dăduse Porțiǐ, găsi că tocmaǐ atuncǐ era momentul cel maǐ bine ales de a turbura pacea și liniscea relativă, de care se bucura țară Românească într’acea vreme din partea Pasvantlîilor, și să tae merticul celor 75 pungǐ cu banǐ și óre-care zacherale ce trămetea pe fie-care lună pașiǐ de la Diiu. Țara plăti astă nesocotință cu cele maǐ înfricoșate nenorocirǐ, pe lângă care cele suferite în timpul luǐ Hangerliu, rĕmase nisce florǐ la ureche.</p>
<p>Indată ce înțelese Pasvantoglu că Moruzi ’ǐ a tăiat tainul, se necăji fórte și numaǐ de cât trămise o ciată de Pasvantlîǐ dincoa de Dunăre care prinse maǐ mulțǐ zapciǐ românǐ, din care pe doǐ îǐ tăiă spre a servi drept exemplu, iar pe ceǐ alțǐ i-a ținut închișǐ în Vidin și nu ’ǐ a liberat până ce nu s’aŭ rescumpărat cu 40 și 50 de pungǐ cu banǐ. După aceia scrise luǐ Moruzi să ’ǐ trămită ghile și grinḑǐ marǐ de stejar tăiate din pădurile statuluǐ ca să întăréscă cetatea, salaorǐ mulțǐ, care multe, sare asemenea ca să umple magaziele cetățiǐ, ba chiar întrégă salină numită Ocnele marǐ să o lase în deplina sa proprietate, ca una ce odată fusese stăpânită de un strămoșiŭ al sĕŭ, să ’ǐ trămită încă meșterǐ de fier țiganǐ, dulgherǐ și lemnarǐ, încă și zugravǐ care să ’ǐ zugrăvéscă saraiurile și să le poleiască cu aur și argint, ba încă și banǐ mulțǐ cu care să plătéscă bine pe aceǐ lucrătorǐ, căcǐ ceǐ trămișǐ până atuncǐ aŭ preferat să doséscă și să pribegéscă ascunșǐ prin pădurǐ de cât să ’ǐ muncéscă luǐ; în sfîrșit îǐ cerea lucrurǐ îndoit maǐ scumpe de cât darul ce ’l priimise până atuncǐ.</p>
<p>Moruzi ne putênd să dea aste birurǐ grele, în loc de a cerca să facă pace cu Pasvant și a’ǐ da ceva ca să’ǐ lase în pace până or veni vremurǐ maǐ bune, se apucă de scrise Porțiǐ cerêndu-ǐ ajutor. Sultanul în loc de a’ǐ trimite ce cerea, se apucă de’ǐ trimise firman, prin care’ǐ ordona să dea luǐ Pasvant numaǐ o ḑeciuială din treǐ una și nimic maǐ mult, adică legitima nelegiuita spolială a luǐ Pasvant; asemenǐ scrise și luǐ Pasvant ca să se mulțuméscă cu acea ḑecuială și să lase pe Moruzi în pace.</p>
<p>Pasvantoglu însă nu se mulțumi numaǐ cu atât, ci din contra se înfuriă fórte mult contra luǐ Moruzi și’ǐ scrise că dacă nu’ǐ va da tot ce va cere el va trămite Pastvantlîi luǐ să dea foc Craioveǐ. Moruzi înfricoșat de astă amenințare s’a apucat de a scris din noŭ sultanuluǐ, iar boeriǐ și negustoriǐ ceǐ maǐ cu stare din Craiova, aŭ început să’șǐ adune avuturile și să plece cu ele spre graniță și să se opréscă uniǐ la Sibiŭ, alțiǐ de o cam dată la Râmnicu-Vâlciǐ alțiǐ în fine pe la monăstirile din munte; orașul încă nu se sparse de tot că era iarnă cam grea și Pasvantlîi nu făcură în cursul eǐ nicǐ o mișcare ostilă.</p>
<p>Intr’acest timp sosi din partea Turcieǐ Nazirul Brăileǐ împreună cu un numĕr óre-care de cazacǐ zaporojenǐ și un numĕr óre-care de oaste împĕrătéscă, care se întinse pe marginea Dunăriǐ, maǐ ales în partea de peste Olt și numaǐ de cât începură să ceară zacherale și felurite îndestulărǐ. El aducea cu sine și un firman împĕrătesc prin care destituia pe Pasvantoglu din funcțiunea de pașe; Pasvant însă până se împrimăveri nu dătu nicǐ un semn de viață.</p>
<p>Din contra Moruzi mândru și îngâmfat că Pórta l’a făcut serascher adică comandant peste astă armată de streajă, cât ținu iarna fu de o activitate febrilă; sub pretext de a scăpa lumea de jefuitorǐ, puse birurǐ peste birurǐ pe tótă suflarea, strînse banǐ mulțǐ, și ca să moméscă ochiǐ credulilor începu să strîngă oaste de adunătură și să promită lefurǐ marǐ tuturor care se vor scrie între oșteniǐ sĕǐ. Lățindu-se astă veste începu să vie din tóte părțile; din Europa, Asia și chiar Africa o droae nenumĕrată de lichele și vagabonḑǐ; toțǐ derbedei, apilpisițiǐ, și declasațiǐ lumiǐ, drojdiǐ ale societățiǐ maǐ rele și maǐ stricăcióse ca Cârjaliǐ, pe care’ǐ armă cu tot ce putu, îǐ boteză cu pomposul nume de Pandurǐ și pe urmă îǐ uni spre Slatina, unde maǐ trimise și o parte din arnăuțiǐ, beșliǐ și neferiǐ curțiǐ sale. După acea începu iarășǐ grósnica campanie a podvezelor și beilicurilor, nenorocirea cea maǐ stricăciósă mult încercatuluǐ popor român, «Săraciǐ creștinǐ! strigă Zilot românul, se duceaŭ cu carele pe la ordiǐ cu zacherale, lemne, fânurǐ și tot ce trebuia oștilor, saŭ să prosluséscă, și de avea la care câte ḑece caǐ saŭ patru orǐ șése boǐ, de multă greutate, a ierneǐ și zorul ce li se făcea, la poslușianie, și carele și dobitócele prăpădeaŭ și scăpaŭ abia cu trupurile, saŭ de putea ceva din dobitóce să scape, îșǐ lua capul a mână și fugea; alțǐ ticăloșiǐ piereaŭ și eǐ împreună cu dobitócele lor, și le rĕmânea soțiele vĕduve și copiǐ săracǐ; iar alțiǐ se întorceaŭ care cu piciórele, care cu mânile saŭ alte părțǐ ale trupuluǐ degerate și alte multe rele suferea care cine le póte povesti!</p>
<p>Strejile luǐ Moruzi eraŭ menite numaǐ să împovăreze biata țară iar nicǐ de loc să o scape de pasvantlîǐ, numaǐ s’o jefuiască și maǐ amarnic ca Cârjaliǐ, iar în colo nicǐ o ispravă, căcǐ în nenumĕratele ocasiǐ ostile împĕrăteștǐ dovediră că eraŭ înțelese cu ale luǐ Pasvantoglu spre ale ocroti ca să ’șǐ facă prăḑile în pace, iar nicǐ de loc ca să ’ǐ opréscă d’a le comite. Pentru că de îndată ce se împrimăveri, Pasvantlîi începură să năvăléscă iarășǐ în Oltenia și să treacă nesupărațǐ printre șirurile lor, și pe urmă la retragere să’ǐ priméscă cu câte-vă salve de împușcăturǐ date ca la paradă în vênt. Asemenea ciocnirǐ și escarmușe nefolositóre ținu tótă primăvara, vara și aprópe întréga tómnă, fără nicǐ o ispravă din partea oștilor împĕrăteștǐ care ’șǐ îmbucaŭ în voe bună grasele tainurǐ plătite din vistieria bieteǐ țĕrǐ Româneștǐ.</p>
<p>Incuragiat fiind de asemenea conduită părtinitóre din partea turcilor împĕrătescǐ, Pasvantoglu proectă un plan din cele maǐ îndrăsnețe și maǐ lucrative pentru el și aǐ sĕǐ, acela de a jefui Oltenia întrégă, și numaǐ decât scrise luǐ Manaf Ibraim căpetenia Cârjaliilor ca să vie la Diiu cu o parte mare din céta sa spre a ’l ajuta întru îndeplinirea scopuluǐ proectat, promițându-ǐ din douĕ una; maǐ scrise și luǐ Bosniac-aga căpetenia neferǐlor care păzea Craiova locuind în casele Brăiloiuluǐ și care pe sub ascuns îǐ era amic d’a-l lăsa să execute în pace expediția proectată și să ’l îngădue a se retrage cu aǐ sĕǐ, fără să le pricinuiască prea multă supărare, promițându-ǐ în schimb o ḑeciuială din tot ce va prinde din expediție.</p>
<p>După ce dobândi în astă privință tóte asigurările dorite, până să soséscă cârjalii, Pasvantoglu se mărgini de o cam dată a trămite o mică ceată în Calafat, spre a se asigura de buna credință a secretuluǐ sĕŭ aliat, care ceată, trecu Dunărea prin ciaflăcurile Vidinuluǐ, eși la uscat printre Turcǐ fără să fie văzută de numerósele santinele împrăștiate pe marginea Dunăreǐ, jefui și pârjoli Calafatul, fără să fie de cine-va supărată, stătu în el și împrejurimǐ maǐ multe zile jefuind și robind fără să fie de cine-va derangiată, și apoǐ se întórse cu prăḑile și robiǐ, trecu înapoǐ Dunărea, intră în Diiu și ’șǐ vîndu robiǐ la cine vru să ’ǐ rĕscumpere, fără să întêmpine în toată astă expediție alt de cât câte-va împușcăturǐ de șușianele date în vênt.</p>
<p>Astă primă încercare încuragiă fórte mult pe Pasvand și pe aǐ sĕǐ, dar înfricoșă fórte mult pe biețiǐ Românǐ de la un capăt până la altul al țĕreǐ. Ceǐ bogați, uniǐ plecară, alțiǐ se pregătiră de plecare, cum am maǐ ḑis maǐ sus, dar sărăcimea, care căuta numaǐ în cer și în pămînt asceptând numaǐ să le soséscă peirea?! Nu’ǐ auḑeaǐ ḑicênd alt de cât:</p>
<p>— Dar noǐ ce ne vom face? cum vom fugi ca să ne scăpăm copilașiǐ, de mórte și robie? și alte multe olecăiturǐ rostiră săraciǐ, dar nimenǐ nu le venea în ajutor, căcǐ ceǐ în putere de a’ǐ ajuta, bogațiǐ și boeriǐ îșǐ vedeaŭ numaǐ de capetele lor și ale familielor lor. Ce să ḑicǐ? omul în vreme de pericol general devine ființa cea maǐ egoistă.</p>
<p>Curând după acea primă cercare Pasvant trămise de la Vidin pieste Dunăre o ceată de peste șease sute de Pasvantlîǐ, sub comanda luǐ Cara-Mustafa, compusă numaǐ din Pasvantlîǐ, căcǐ Cârjealiǐ încă nu sosise, care ceată îndată ce se vĕḑu la uscat, trecu fără să fie supărată într’o nópte printre taberile Turcilor luǐ Ibrail Nazîrul și în grabă se îndreptă spre Craiova, zorindu-se ca să nu se lumineze de ḑiuă maǐ nainte de a ajunge în marginea orașuluǐ. Cu tot zorul lor însă trecerea apeǐ Jiuluǐ care le sta în cale îǐ cam zăbovi, căcǐ podul după dênsul fusese rupt de o viitură mare de apă, eǐ nu luase cu dênșiǐ luntri, și apa era lată și adâncă, în cât fură nevoițǐ să treacă rîul uniǐ cu caiǐ în not și alțiǐ în douĕ luntrișóre de pescarǐ găsite legate de malul opus.</p>
<p>Intr’acest timp se iviră zorile maǐ nainte de a fi toțǐ trecuțǐ și uniǐ din locuitoriǐ mărginașǐ îǐ dăriră și spăimântându-se fórte intrară fuga în orașiŭ și se duse la Nicolache Zagoreul care era caimacam al Oltenieǐ, și ’ǐ spusse nenorocirea ce amenința orașul. Caimacamul nicredul și tembel ca orǐ-ce Fanariot, în loc de a lua mĕssurǐ grabnice spre a întâmpina nenorocirea, ḑisse că nu se póte să fie Pasvantlîǐ, căcǐ între Dunăre și Jiŭ se aflaŭ o mulțime de oștǐ împĕrătescǐ care ’ǐ ar fi împiedecat, ci de sigur niscaǐva Turcǐ din ordiele Naziruluǐ care aŭ venit să ’șǐ adape caiǐ; și spusse la toțǐ câțǐ aflasse grósnica scire și se spăimântasse să stea liniscițǐ fără de nicǐ o teamă. După ce potoli astfel spiritele, ca să ’ǐ assigure și maǐ bine trămise într’o doară, spre a’ǐ aduce scirǐ cât se póte de esacte, pe un Deli-Bașa-Jspir care se afla în Craiova cu un numĕr de 50 neferǐ ca să dea o raită până la Jiŭ. Acela merse fără zăbavă unde i se ordonase, și vĕzînd pe Pasvantlîǐ care încă se ocupaŭ cu trecerea apeǐ, începu să chiuiască de departe și să’ǐ întrebe: — Ce fel de ómenǐ suntețǐ voǐ?</p>
<p>Pasvantlîǐ cum îl vĕḑură îǐ respunsse cu un ton sĕlbatec:</p>
<p>— Ițǐ vom arăta noǐ acum cine suntem, și tot de o dată ceǐ de dincoa năvăliră asupră-ǐ și începură să tragă focurǐ.</p>
<p>Elŭ fiind îndrăsneț nu se speriă nicǐ dosi, ci fără să ție în seamă numĕrul lor covârșitor de mare, stătu la rĕsboiŭ și le rĕspunse la împușcăturǐ. Din nenorocire lupta nu avu lungă durată, căcǐ bietul Jspir căḑu mort împreună cu maǐ mulțǐ din neferǐi luǐ, și ceǐ rămașǐ în viață aŭ dat dosul și aŭ început să fugă spre Craiova fiind deaprópe urmărițǐ de Pasvantlîǐ; Craiova se afla așeḑată cam pe o cóstă, de unde se putea vedea lunca Jiuluǐ pe unde veneaŭ Pasvantlîǐ; auzindu-se din Craiova un chiloman de pușcǐ și de țipete, uniǐ din orășenǐ îșǐ aruncară ochiǐ spre Jiŭ și vĕḑură înmărmurițǐ o negură de Pasvantlîǐ viind în góna cailor răcnind ca nisce fiare turbate și împușcând mereŭ. Nu este prin putință condeiuluǐ ca să descrie spaima,gróza, învălmășeala și suprema desperare ce coprinse pe bietul popor de îndată ce vĕḑu acest tabloŭ înfiorător! nenorocițiǐ ómenǐ îșǐ perdură cumpătul și se zăpăciră de nu maǐ sciaŭ ce face; uniǐ îșǐ părăsiră tot: casă, avut, și chiar ființe scumpe și eșiră pe partea cea altă a orașuluǐ cu mânele în sênŭ ca să ’șǐ găsească refugiŭ prin pădurǐ; alțiǐ aŭ dat năvală pe la case și prăvăliǐ și aŭ început să ’șǐ ascunḑă prin pimnițǐ și hrube avutul și mărfurile, și alțiǐ s’aŭ ascuns prin tainițele ce fie-care casă avea pe atuncǐ prin podurǐ și pimnițe ca să ’șǐ scape viețele de măcel și robire. Caimacamul, de și avea un numĕr óre-care de neferǐ și arnăuțǐ sub ascultarea luǐ, în loc d’a se pune în fruntea lor și a se cerca să organiseze un mijloc de apărare, pe care să ’l opue năvălitorilor, și în loc d’a da bărbaților valizǐ arme cu care să ’șǐ apere familia și avutul de nimicire, ca un nemernic ce era, a năpustit tot și a fugit mișelesce scăpând din mânele pasvantlîilor D-ḑeŭ scie cum.</p>
<p>De îndată ce ajunse în marginea Craioveǐ, Cara Mehmed dădu ordin pasvantlîilor sĕǐ să dea foc orașuluǐ din tóte părțile, pe urmă să se împartă în cete cete, să înconjoare orașul și să se repédă cu toțiǐ spre metohul episcopieǐ unde se afla reședința caimacanuluǐ și să pue mâna pe el, daca se póte viŭ nevătămat. Așia făcură; de o dată uniǐ se năpustiră asupra târguluǐ și începură să ’l jefuiască și să transporte afară din oraș prăzile ce făceaŭ, care întreceaŭ în bogăție tóte asceptările lor; alțiǐ năvăliră spre casele boerescǐ care asemenǐ fură prădate de tot ce aveaŭ de valóre, și alțiǐ începură să dea foc caselor deja predate. Spunea uniǐ din contimporaniǐ care se întêmplase a fi prin prejur și aŭ asistat la prăpădirea Craioveǐ, că așa de grabnic s’a încins incendiul încât parcă foc din cer ar fi căḑut așa de odată! Vaǐ! de nenorocițiǐ orășenǐ care aŭ fost apucațǐ în orașŭ și care se ascunsese prin tainițele din podurile caselor și ale prăvălielor! uniǐ din eǐ fură arșǐ și tăciunațǐ, alțiǐ silițǐ de foc și de arșița luǐ aŭ eșit după unde eraŭ ascunșǐ și aŭ căḑut în mânele tâlharilor pasvantlîǐ, care cum îǐ prindeaŭ, saŭ îǐ ciopârțeaŭ până îǐ omoraŭ, saŭ îǐ slutéŭ fără de milostivire tăindu-le unora nasurile, altora urechile, altora buzele, saŭ îǐ luaŭ robǐ. Bărbațǐ, femeǐ, bătrânǐ, fete, copiǐ, toțǐ eraŭ jertfițǐ fără cea maǐ mică îndurare. Acéstă gróznică nenorocire s’a întêmplat în luna luǐ Decembre a anuluǐ 1800. Ea a fost atât de teribilă în cât din 7000 și maǐ bine, de case aŭ rĕmas în picióre abia vr’o treǐ sute și acelea dintre cele maǐ marǐ și maǐ tari aŭ fost oprite de pasvantlîǐ într’adins ca să le serve de adăposturǐ și meterezurǐ (bastióne) de apărare, în caz când ar veni Turciǐ ca să’ǐ atace; pe cele alte după ce le-aŭ ars și le-aŭ jefuit le-aŭ dărâmat la pământ.</p>
<p>Postelnicul Nicolache Zagoreul caimacamul Oltenieǐ, de îndată ce scăpă de Pasvantlîǐ se duse glonț drept la Caracal ca să fie maǐ aprópe de Olt, adică de loc de fugă, unde îndată ce ajunse, în loc d’a organisa fără întârḑiere din tot ce putea o armie de apĕrare care să gonéscă pe năvălitorǐ, al căror numĕr nu era atât de mare, se mărgini numaǐ a scrie luǐ vodă, descriindu’ǐ în culorile cele maǐ negre nenorocirea ce a isbit pe biata Craiova. Aflânp vodă și boeriǐ acéstă nenorocire aŭ rĕmas încremenițǐ, maǐ cu sémă boeriǐ, negustoriǐ și cea altă populațiune din Bucurescǐ, și cu multă dreptate tótă suflarea din capitală a fost coprinsă de frică, căcǐ de vreme ce Craiova a fost călcată cu atâta înlesnire, nu era lucru de mirare să fie călcat și Bucuresciǐ, unde se aflaŭ grămădite bogațiǐ mult maǐ numeróse și pe lângă care nu se afla picior de óste turcéscă ca să’ǐ apere. Asemenea și țara întrégă și chiar Moldova, care într’acest timp se bucura de cea maǐ deplină pace, fu înfricoșate și intrară la grije mare.</p>
<p>Vodă Moruzi ca să’ǐ liniștescă, scrise Naziruluǐ Brăileǐ ca să gonească și să pedepséscă cu asprime pe năvălitorǐ, rugă pe consuliǐ Francieǐ, Austrieǐ și Rusieǐ care eraŭ gata să plece ca să stea pe loc spre a nu speria populațiunea, dete boerilor ordine strajnice să nu maǐ plece nimenǐ peste graniță, și căpitanilor de plaiŭ să nu maǐ lase pe nimenǐ ca să maǐ trécă fruntaria, și el împreună cu restul arnăuțimeǐ sale plecă spre Oltenia, și în loc d’a merge la Craiova ca prin presența sa să activeze măsurile de represiune, se opri la Slatina, chipul să apare România mare de năvălitorǐ.</p>
<p>Intr’acest timp Nazîrul și cu parte din óstea sa vr’o 460 și ceva cazacǐ și turcǐ, împreună cu treǐ tunurǐ micǐ, îșǐ părăsi tabăra și veni spre Craiova ca să gonéscă pe insurgențǐ, dar de géba căcǐ nicǐ o ispravă nu făcu, căcǐ nu era nicǐ un fel de unire între oșteniǐ sĕǐ care eraŭ parte creștinǐ parte turcǐ și nicǐ înțelegere între căpeteniele puse sub ascultarea sa. Nazîrul ce e dreptul îșǐ da tóte silințele ca să dovedésca pe pasvantlîǐ, asemenea și Cazaciǐ zaporojenǐ și chiar arnăuțiǐ căimăcămieǐ care se puse sub ordinele sale, se bătură cu multă credință și vitejie, dar turciǐ împĕrătescǐ care se luptaŭ alăturǐ de eǐ, dar simpatizaŭ în fundul ănimelor lor cu dușmaniǐ care ucisese și jefuise nisce ghiaurǐ, lucru ce ar fi făcut și eǐ cu cea maǐ mare bucurie, în loc de a se lupta cu aceiașǐ credință, când eraŭ față în față cu dușmaniǐ îșǐ descărcaŭ armele în vênt, și când punéŭ pe conluptătoriǐ lor creștinǐ între eǐ și dușmanǐ, trăgéŭ viclenește cu puscele pline în aliațiǐ lor și ’ǐ doboraŭ la pămênt îndemnațǐ de invidie ca nu creștiniǐ să dobândéscă victoria ce nu eraŭ eǐ în stare să dobândéscă.</p>
<p>Biețiǐ cazacǐ nesciind vicleșugul conluptătorilor lor turcǐ, aflând că pasvantlîǐ s’ar fi găsit închișǐ în metohul episcopieǐ care se afla înconjurat cu zidurǐ gróse, și creḑînd că toțǐ ar fi fost închișǐ acolo, fără să scie că ceǐ maǐ mulțǐ eraŭ închișǐ în meterezurile caselor de prin prejur, după ce aŭ bătut cât-va timp zidurile cu tunurile lor, vĕḑînd că nu făceaŭ nicǐ o ispravă, căcǐ tunurile eraŭ micǐ și obuzurile eșite din ele asemenea, în cât nu puteaŭ să spargă zidurile metohuluǐ, ne avênd iarășǐ granate cu care să aprinḑă învelitórea de șindrilă a chilielor alipite de zid și a bisericeǐ din mijloc, aŭ dat năvală cu îndrăsneală asupra metohuluǐ ca să ’l ia cu asalt, dar când să ’șǐ vaḑă scopul realisat, iată că se pomeniră între douĕ focurǐ, între împușcăturile celor după învelitórea metohuluǐ și între ale celor de prin meterezurǐ care le pricinui mult rĕŭ. Eǐ din fire eraŭ vitejǐ, se luptară cu multă bravură, în douĕ treǐ rêndurǐ aŭ înfrênt pe pasvantlîǐ și îǐ aŭ scos din maǐ multe case, omorînd dintr’înșiǐ; eǐ până în cele din urmă ’ǐ ar fi biruit cu desăvîrșire, căcǐ atât de mult se îngrozisse pasvantlîǐ în cât începusse a se duce la Cara Mustafa și a le cere cu voce tare a se retrage, căcǐ nu maǐ aveaŭ pentru ce sta, dar nenorocirea cazacilor a fost că treǐ lucrurǐ le-a stat împotrivitóre: ântêiŭ că loculŭ unde se resboiaŭ era văgăunos, și mocirlos, de nu puteaŭ să facă cu înlesnire mișcările trebiiincióse, al doilea că turciǐ călărețǐ ce ’ǐ avea de ajutor, de îndată ce a început atacul, de frică orǐ de pismă ’ǐ aŭ năpustit și aŭ fugit, și al treilea și cea maǐ împotrivitóre că a început o plóe mare tocmaǐ în timpul toiuluǐ rĕsboiuluǐ, care udându-le armele și fitilurile ’ǐ aŭ slăbit fórte tare, ceea ce înțelegând pasvantlîǐ; atuncǐ maǐ cu dinadinsul aŭ năvălit asupra lor, aŭ reușit a’ǐ înfrênge și în fine a’ǐ pune pe gónă și a’ǐ ucide fără de milă în cât prea puținǐ aŭ scăpat. După aceia Turciǐ câțǐ eșisse din metoh ca să bată pe cazacǐ, reintrară în întru și turciǐ ce ’ǐ înconjuraŭ nu maǐ încercară un noŭ atacŭ.</p>
<p>A doua ḑi, a treia ḑi și în ḑilele următóre turciǐ înconjurătorǐ aruncară asupra înconjuraților un numĕr óre-care de focurǐ, atât din puscǐ cât și din tunurǐ, dar puscile rĕŭ zidurilor nu făceaŭ și tunurile nicǐ o supărare nu le pricinuiaŭ, căcǐ n’aveaŭ tunarǐ iscusițǐ care să le îndrepteze spre a nemeri în locurǐ ce ar putea să fi fost vătĕmătóre asediaților. Atât de puțin iscusițǐ fură acel tunarǐ, în cât într’acel pătrat de zidurǐ înalte cu o biserică la mijloc cu douĕ turnurǐ, din maǐ bine de una sută ghiulele ce aŭ aruncat asupra-ǐ în decursul acelor ḑile, abia trei patru aŭ nemerit, iar cele alte pe d’asupra și pe delăturǐ. Se vede că eraŭ moșiǐ tunarilor care în rĕsboiul din 1877 abia din când în când nemereaŭ Calafatul. Ele nu făceaŭ altă ispravă de cât să ție prin bubuiturile lor pe pasvantlîi deștepțǐ a să nu dórmă și să nu fie surprinșǐ.</p>
<p>Intr’acest timp previziunile de iarbă, glónțe de mâncare începură să se sfîrșéscă în metoh și pasvantlîi începură să se gândéscă la un mijloc de fugă; de îndată ce se vĕḑu ajuns la acéstă extremitate, Cara Mehmed se grăbi a scrie ca să’ǐ înlesnéscă fuga luǐ Boșneag-aga care chipul se resboia în șirurile asediaților și care pe sub ascuns era înțeles cu eǐ. Acest Boșneag-aga se afla în Craiova a nume pentru paza orașuluǐ când năvăliră pasvantlîi și avea sub el un numĕr maǐ bine de 100 de neferǐ, care dacă s’ar fi opus năvălitorilor tot ar fi putut fi de óre-care folos, căcǐ opuind dușmanilor óre-care resistență, ar fi dat locuitorilor răgaz să fugă în numĕr maǐ mare și să’șǐ ia cu eǐ și câte ce-va; dar el nu făcu, nimic, ci stătu cu mânele în sîn până se făcură năvălitoriǐ stăpânǐ pe orașŭ, și pe urmă s’a întovărășit cu eǐ la jafurǐ, și a prădat maǐ amarnic că pasvantlîi ca unul ce scia tóte cotiturile Craioveǐ, și ochise maǐ din vreme tóte bogățiele boerilor celor maǐ fruntașǐ pe unde le ascunsese. El jefui maǐ ântâiŭ metohul episcopieǐ și conacul caimacamuluǐ, căcǐ maǐ târḑiŭ se vĕḑu pe spinarea luǐ scumpele blănurǐ ale Postelniculuǐ Niculache, precum și maǐ multe alte lucrurǐ scumpe. Spun contimporaniǐ cum că acest Boșneag ḑiua se arăta unit cu Nazirul la sfaturǐ împotriva pasvantlîilor, iar nóptea se întâlnea cu maǐ mariǐ acestora, de ’șǐ petrecea cu eǐ în bĕuturǐ și jocurǐ de cărțǐ și le descoperea tóte planurile Naziruluǐ proectate în contră-ǐ, povățuindu-ǐ șî în ce chip să se păzéscă.</p> 
<p>După ce scrise Cara Mehmed Boșneaguluǐ scrisórea, maǐ sus citată, acesta îǐ rĕsponse ca în nóptea următóre să iasă fără grije și să apuce spre partea despre apus unde se afla aǐ luǐ de pază. Asia se făcu, eșiră din metoh și plecară pe aci încolo și se duse, ḑice Zilot Românul, fără ca să le ḑică măcar cine-va: carnacsi! Nazirul, care la tóte îndemnurile ce’ǐ făcea vodă de a pune mâna maǐ curênd pe năvălitorǐ, ca să se recomande regealulǐ, rĕspundea invariabil, după obiceiul turcesc: ișala, în mână ’ǐ are și în curênd îǐ va prăpădi pe toțǐ. Aflând a doua ḑi de diminéță că pasvantlîi aŭ fugit fără să’ǐ ḑică măcar rĕmas bun, s’a cătrănit fórte rĕŭ de necaz și fără zăbavă s’a luat după dênșiǐ cu cazaciǐ, cu ceǐ alțǐ ostașǐ și cu tunurile, gonindu-ǐ cu tótă pripa, dar pasvantlîi prevĕḑênd că turciǐ o să se ia după eǐ și o să’ǐ ajungă, avênd caǐ maǐ bunǐ, cotiră din drumul ce ducea drept la Calafat și merse de se închise în monastirea Segarcea ca sa se pótă apĕra, fiind și acéstă monastire înconjurată cu zidurǐ. Nazîriǐ aflând de la rariǐ călătorǐ ce întâlniră din întêmplare pe drum de vicleșugul fugarilor, s’a luat fără zăbavă după eǐ și a început iarășǐ să’ǐ latre pe din afară cu nefolositórele lor tunurǐ fără să pótă a le pricinui vre-o stricăciune.</p>
<p>Vĕḑênd că nu era chip să’ǐ scótă afară prin puterea armelor, Nazirul s’a chibzuit cu cele alte căpetenió ca să facă nurhasere, adică să’ǐ asedieze și să’ǐ siléscă a se preda prin fóme. Așa dar a așezat ordiǐ (tabere) înconjurate de tăbiǐ și parcane împrejurul Segarceǐ, ca să nu aibă prilej înconjurațiǐ nicǐ de a’ǐ ataca, nicǐ de a fugi, ci să’ǐ prăpădéscă pe toțǐ. Așa ar fi fost dacă n’ar fi esistat neunire între căpeteniǐ și dacă Boșneagul nu le-ar fi înlesnit prileju de a eși din când în când în micǐ cete ca să ’șǐ ia de prin satele vecine cele trebuincióse pentru hrana lor și a cailor lor, nóptea pe când ceǐ împĕrătescǐ dormeaŭ dușǐ. Ast-fel aŭ mers lucrurile în decurs de aprópe o lună.</p>
<p>Intr’acest timp Moruzi aflând că Craiova s’a deșertat de pasvantlîi, pe de o parte scrise caǐmacamilor din Bucurescǐ și regielilor din Constantinopole că el prin vitejia sa a scăpat a doua capitală a țĕreǐ de năvălitorǐ, iar pe de alta, ne încreḑêndu-se în raporturile ce primise atât de la caimacamu sĕŭ, cât și de la Nazirul Brăileǐ, și ne creḑênd că póte să fie atât de mare nenorocirea ce căḑuse pe biată capitală a Oltenieǐ, în loc de a se duce singur să vază cu ochiǐ, trămise pe un credincios al sĕŭ, care după ce vĕḑu tot și visită tot, îǐ rĕspunse că raporturile primite eraŭ cu mult maǐ palide ca oribila realitate. Atuncǐ coprins de gróza ce ’ǐ inspira marea responsabilitate ce ar cădea asupra capuluǐ sĕŭ din partea turcilor când ar afla adevĕrata realitate, scrise Naziruluǐ să grăbéscă cu nimicirea acelor hoțomanǐ și trămise în ajutoru-ǐ pe un Kel-Ali-aga care tocmaǐ sosise de curênd la Slatina în capul a peste 400 deliǐ, care sosi în curênd în preajma Segarceǐ.</p>
<p>Tocmaǐ într’acel timp pasvantlîi, fie din propria lor voință, fie că provisiunele de luptă iarășǐ li se sfârșise, fie-că priimise ordin de la Pasvant, într’o nópte iarășǐ prin ajutorul Basnaguluǐ părăsiră Segarcea fără veste cum părăsise Craiova și se îndreptară de astă dată glonț spre Calafat, luând în drum și o sumă de zacherea ce ’ǐ a întâmpinat pe drum mergênd pe la taberile împĕrătescǐ. Aflând de una ca acésta Nazîrul s’a luat împreună cu Kel-Ali aga și ceǐ 400 deliǐ aǐ luǐ după fugarǐ, care pe unde, s’a întêmplat de s’a isbit cu Pasvantlîi s’a arătat cu biruință, pentru că Kel-Ali era om vitéz și ómeniǐ sĕǐ, ne fiind însă molipsițǐ de zîzăniele celor alțǐ turcǐ, se lupta cu credință.</p>
<p>Acest Kel-Ali apucând în naintea celor alțǐ în óre-care pripă, a și ajuns pe pasvantlîǐ, și dând rĕsboiŭ cu dênșiǐ ’ǐ a biruit, a scos carele cu zacherea, a scos și un numĕr óre-care din ceǐ robițǐ la Craiova și în alte părțǐ, și a tăiat mulțǐ din rebelǐ, din care pricină spăimântându-se pasvantlîǐ aŭ început a da dosul și căpetenia lor Cara-Mustafa cu ceǐ ce eraŭ cu caǐ maǐ bunǐ, în numĕr ca la 300, le-aŭ apucat în nainte, aŭ tras drept la Calafat, și ajungênd acoo, numaǐ de cât s’aŭ îmbarcat în caice care ’ǐ așteptaŭ cu pânzele umflate și îndată aŭ trecut Dunărea și aŭ intrat în Vidin. Ceǐ rămașǐ maǐ în urmă, maǐ ales ceǐ pedeștri, fórte rĕŭ aŭ fost tăiațǐ de Kel-Ali, care intra în eǐ ca uliul în păsărǐ și ’ǐ făcea pusderiǐ; dintre aceștia maǐ mulțǐ de o sută aŭ fost prinșǐ viǐ, maǐ bine ca o sută aŭ fost tăiațǐ și un mic numĕr aŭ scăpat prin fugă. Dacă nu era trădare la mijloc nicǐ aceștia nicǐ Cara Mustafa cu ceǐ 300 aǐ luǐ nu scăpaŭ, ci toțǐ se prăpădéŭ, căcǐ între Segarcea și Dunăre se afla tăbărât un bimbașă cu peste 1000 soldațǐ, care dacă ar fi vrut, ar fi putut să tae cu înlesnire drumul fugarilor și n’ar fi lăsat pe nicǐ unul să scape, maǐ ales că eraŭ speriațǐ de Kel-Ai. Bimbașa însă fiind amic cu fugariǐ, să prefăcu că n’aude n’a vede și ’ǐ a lăsat pe toțǐ să trécă Dunărea fără de supărare. Ast-fel în tot d’auna aŭ apărat turciǐ pe creștinǐ, de primejdiǐ; pentru aceia în tot d’auna nenorocirile lor aŭ fost priimite de creștinǐ cu lacrămi de bucurie. Ăst eveniment înveselitor s’a întêmplat cam prin postul paștilor din anul 1801.</p>
<p>Auḑind de astă veste bună, Moruzi care se afla încă în Slatina și maǐ vĕḑînd încă și câteva capete de pasvantlîi tăiate și trămise peșcheș de Nazirul, s’a bucurat fórte mult, ce ḑic eŭ? a fost coprins de o frenesie nebună, a pus să descarce de bucurie maǐ multe puscǐ și tunurǐ, a făcut ziafet mare și a trămis veste și la Bucurescǐ și prin tóte județele ca tótă lumea să se bucure și să se liniștească.</p>
<p>După aceia Vodă a părăsit Slatina și a venit în Bucurescǐ vesel și bucuros ca cum ar fi făcut cine știe ce mare isbândă și vitejie, unde i se făcu o primire strălucită ca unuǐ biruitor, pe urmă scrise la Pórtă lăudându-se că el și numaǐ el a înfrênt cerbicia dușmanilor, la care, precum știm el n’a luat cea maǐ mică parte, pentru că el a stat nemișcat la Slatina, și nicǐ de departe nu s’a apropiat de câmpul de luptă. Pentru aceste laude îǐ veni de la Pórtă un firman împĕrătesc plin de bravo și aferim și caftane scumpe și darurǐ de banǐ atât pentru el cât și pentru Nazirul. In urma acestor evenimente țéra rămase liniștită până după Paștǐ, când începură iar pasvantlîi să năvăléscă, dar în cete micǐ, pe la rarǐ soroace și fără să causeze alte rele de cât hrăpirǐ de bucate, cu care rele se obicinuise deja româniǐ, căcǐ oștile împĕrăteștǐ nu eraŭ maǐ breze.</p>
<p>O maǐ muiase Pasvant nu din causă că se speriase, de Turcǐ, ci din pricină că începuse șă se discute între el și Pórtă óre-care tratative de pace prin mijlocire bătrînuluǐ Hasan-pașa, pentru care rebelul avea óre-care respect și considerațiune, dar care nu ajunsese la nicǐ un alt resultat de cât un mic armistițiŭ, pentru că Pasvant era prea pretențios în cererile sale și nu se putea împăca de cât cu aprópe independența în capul coprinsurilor ce stăpânea. Vĕḑînd că chip de a se încropi pacea nu era, că banǐ în vistierie nu maǐ era, că țéra era cu totul sleită, Moruzi, de témă să nu afle Turciǐ că din causa sa Oltenia era aprópe pustiită, ceru prin regelele sale să dobândéscă mazilia, ceia ce i se acordă fără multă bătae de cap, pentru că fie-ce noŭ domn trebuia să plătéscă ceva. Acest eveniment avu loc pe la finele luǐ Octombre anul 1801, și în locul sĕŭ Pórta numi pe Mihaǐ-Vodă Șuțu care pentru a treia óră venea ca domn în Țéra românéscă.</p>
<p>XIII. Cârjealîǐ</p>
<p>Mare bucurie le-a pricǐnuit românilor vestea mazîlireǐ luǐ Alexandru Moruzi, pe care cu drept cuvînt toțǐ ’l acusaŭ ca pe unicul pricinuitor al neferǐcirilor ce îndurase, și îndoit maǐ mare bucurie le-a causat vestea cum că în locu-ǐ Pórta a orînduit pe Mihaǐ-Vodă Șuțu, care în cele douĕ rîndurǐ ale sale de domnie în Țéra românéscă sciuse a guverna cu blândețe și înțelepciune și a vindeca rănǐ publice adâncǐ, maǐ cu sémă cele provenite din rĕsboiul trecut.</p>
<p>Toțǐ credeaŭ că cu suirea luǐ pe tron ca prin farmec tóte relele vor înceta, bogăția va curge în pungele lor cu desăvîrșire secǐ, rechisițiele cele grele se vor precurma și Pasvantoglu se va face numaǐ de cât om cu minte. Intîmplarea făcu ca în decurs de câte-va lunǐ sĕrmana omenire să aibă prilejul d’a se legăna în asemenea dulcǐ ilusiunǐ, pentru că Pașvantoglu încă delibera, condițiunele păciǐ cu Turcia, dar după aceia cruda realitate veni maǐ curênd de se asceptaŭ eǐ ca să’ǐ desamăgéscă.</p>
<p>Șuțu în adĕvăr era om bun, blînd și ne lacom, dar nu prea ’l tăia mult capul, nu era om cu minte înaltă, cu deșteptăciune superióră, cu perspicacitate și spirit de inițiativă; avea însă darul d’a se lăsa să fie condus cu docilitate de spirite superióre și să profite cu folos de sfaturile lor. In prima și a doua a sa domnie a fost călăuḑit de sfaturile mareluǐ sĕŭ postelnic Alexandru, om fórte înțelept și cu duh mult, care se bucura de deplina încredere a Domnuluǐ sĕŭ și care ’l făcu să umble fără să se abată pe calea cea bună, în cât toate treburile domnescǐ se învârtiră spre folosul obștesc, spre chivernisirea țĕreǐ și spre lauda sa, în cât nu s’a auḑit în tot timpul cât ’ǐ-a curs domnia de cât laudă și mulțumire de la mic până la mare.</p>
<p>Asemenea și în Moldova a domnit, puțin nu e vorbă, abia doǐ anǐ și patru lunǐ, dar într’acest scurt timp a sciut să apere drepturile fie-căruia pământean cu sfințenie și să libereze o mulțime de hrisóve de daniǐ și de miluirǐ, după cum spune, postelnicul Drăghicǐ în Istoria sa (Vol. II pag. 59). In luna luǐ Noembre anul 1801, fiind orînduit de Pórtă ca domn în țéra Românéscă, el plecă din Constantinopole și în scurt timp, adică la 14 Noembre, ajunse în Bucurescǐ, și numaǐ de cât puse mâna pe frînele guvernuluǐ.</p>
<p>Devenind Domn al Valachieǐ, Șuțu îșǐ dătu tóte silințele ca să facă óre-care bine mult încercateǐ țĕrǐ ce guverna; scrise tuturor boerilor, negustorilor și poporuluǐ pribég ca să se întórcă fie-care pe la casele lor, a împărțit oștirea împĕrătéscă care era trecută dincoa, chipu ca să păzéscă țéra de pasvantlîi, în maǐ multe corpurǐ, pe care le-a așeḑat pe mărginea Dunăriǐ și peste Olt, și ’șǐ-a dat tóte silințele ca să economiséscă lucrurile ca să nu îngreuneze țeara; dar în scurt timp se încredință că greutățile țĕreǐ eraŭ maǐ marǐ de cât se aștepta el, că vistieria țĕreǐ era împovărată cu sarcinǐ superióre putințeǐ sale de producere, că datoriele ce contractase el în Constantinopole pentru ca să dobândéscă domnia și care spera să le plătéscă din spinarea țĕreǐ eraŭ cu desăvîrșire prea marǐ, și că fiul sĕŭ cel maǐ mare, beizadea Grigorie, care conducea în locu-ǐ tóte affacerile țĕreǐ, era departe de a avea înțelepciunea, tactulŭ și prudența postelniculuǐ Alexandru. În curînd se dovedi că nu era mare lucru de mintea sa, că era un ambițios ne-cumpătat și îngâmfat și încolo un prostuț, pe care un șiret putea să ’l lege la gard cu cea maǐ mare înlesnire.</p>
<p>Fostul domnitor Alexandru Moruzi încă se afla în Bucurescǐ, și încă ocupa palatul domnesc, până ce ’șǐ o da socotelele urmașuluǐ sĕŭ. Este sciut cât de lacom și hrăpitor era acest Domn; ca să maǐ rupă ceva și la plecare, aruncă la socotélă întreținerea oștilor împĕrătescǐ un condeiŭ cum că a întreținut 15000 de oștenǐ în loc de 10000 cât întreținu-se în realitate, și cu chipul acesta, în loc să maǐ dea ceva înnapoǐ visterieǐ precum se cădea, din potrivă o scóse datore. Beizedca Grigore în loc d’a face cercetărǐ și d’a trămite după informațiǐ, care lesne se putea dobândi de la comandanțiǐ oștilor împĕrătescǐ, care încă eraŭ în țéra, priimi țifra drept bună, plăti luǐ Moruzi din visterie maǐ multe mii de pungǐ cu banǐ, și tocmaǐ după, ce plecă Moruzi la Țarigrad, visteria rĕmăsese gólă și birurile le găsi deja plătite, bietul Mihaǐ Vodă, vĕḑêndu-se înnotând ca pescele pe uscat, și că acest condeiŭ al lefilor nu se putea împlini cu al visterieǐ venit, maǐ ântêiŭ rĕmase în încremenire și apoǐ alergă după informațiǐ; în fine pricepu că a fost tras pe sfóră ca un nerod. In asemenea ocasiune, când vistieria era sécă, nevoile băteaŭ cu putere la ușe, ordiele împĕrătescǐ cereaŭ cu insistență lefurǐ și tainurǐ, și creditoriǐ sĕǐ îǐ strigaŭ într’una banǐ și iar banǐ, ce trebuia să facă? negreșit era nevoit să recurgă la acelașǐ excedient la care alergase înainte de el toțǐ domniǐ ceǐ rĕǐ saŭ în rea situațiune, și să facă astfel ca în momentul în care poponul ascepta cu ne astâmpăr ușiurarea birurilor și a greutăților celor peste mĕsură de marǐ, să se pomenéscă cu ele îndouite, cu spor de podvezǐ, cu grămezǐ de angarale și cu o mulțime de satarale una maǐ grea ca alta, încât bietul creștin una nu apuca să isprăvéscă și alte ḑece îǐ cădea năpaste în spinare, tocmaǐ ca cum ar fi dat foc de șépte părțǐ bieteǐ țĕrǐ. Acéstă întêmplare cu totul ne asceptată puse în mare mirare și uimire pe bietul popor, maǐ cu sémă că venea de la idolul lor, de la Mihaǐ Vodă cel bun, care după spusa lor numaǐ nume și port de Fanariot avea, dar anima îǐ era de neaoș român.</p>
<p>Încă una tot așa de bócănă, dacă nu și maǐ și, făcu svânturatul beizadea Grigorie, care dovedi că era pe atât de lacom la banǐ pe cât era de ușure la minte. Vĕḑênd că cu tot sporul birurilor nu eșia atât cât trebuia ca să plătească oștile, cheltuelele Țarigraduluǐ și altele, și să maǐ rĕmâe ceva pentru ca să se plătéscă datoriele tatăluǐ sĕŭ, pentru ca să strângă un capital cu care să trăiască în mazilie; pentru că Domniǐ grecǐ, cum ḑice Zilotŭ românulŭ (pag. 40) când era mazilǐ se gândeaŭ pentru domnie si când eraŭ pe tron se gândeaŭ pentru mazilie, și pentru ca să’ǐ remâe și luǐ ceva, căcǐ era leșinat fórte, a îndemnat pe tatăl-sĕŭ ca să maǐ micșioreze lefile ostașilor de adunătură ce întreținea țéra și să maǐ isgonéscă un numĕrŭ óre-care din eǐ, tocmaǐ în momentul în care Pasvantoglu intra din noŭ în rĕsboiŭ cu Suveranul sĕŭ, iar la socotélă să trécă condeiul întreg, ca cum ar fi fost toțǐ în pĕr; ceia ce se și făcu, isgonindu-se aprópe jumĕtate din arnăuțiǐ, beșliǐ și neferiǐ ce păḑeaŭ Bucurescǐ. Astă licențiare ne asceptată a oștilor causă multă mirare și nedumirere în popor și o interpretă fie-care cum putu. Majoritatea între-vĕḑu într’însa apropiata încetare a greutăților și revenirea ḑilelor bune și liniscite, și se siliră a plăti birurile maǐ grele, a’șǐ vinde tot ce aveaŭ, adică: vite, pămînt și case, a se împrumuta, a se înșela uniǐ pe alțiǐ și a da stăpânireǐ tot ce cerea ca să se sfîrșéscă maǐ curînd cu astă stare intolerabilă.</p>
<p>Póte că ceia-ce doreaŭ eǐ s’ar fi realisat daca beizadea Grigorie n’ar fi găsit de cuviință să comită pe cea maǐ mare și maǐ nechibzuită greșélă, care costă viața a miǐ și miǐ de ómenǐ și pricinui în țéră cea maǐ grósnică învălmășélă. Pasvantoglu după ce rupse în mod definitiv tratativele cu Pórta și se vĕḑu iarășǐ înconjurat în Vidinul sĕŭ de oștile luǐ Tersenicli aianul Vidinuluǐ și de alțǐ aianǐ Deli Osmanǐ, ḑice Dionisie Fotino (Vol. II, pag. 196), trămise luǐ Mihaǐ-Vodă Șuțu o epistolă, prin care ’l invita a’l lăsa în pace, a nu trămite pe arnăuțiǐ sĕǐ ca să’l bată, și a lăsa oștile împĕrătescǐ să facă aceia ce pot și voesc, și din zacheralele ce trămite oștilor împĕrătescǐ să trămită o parte și luǐ, și pentru acésta el se lega d’a lăsa țéra Românéscă și Oltenia în pace și d’a trămite într’ale lor pe Cârjaliǐ care aŭ venit în numĕr fórte mare numaǐ pentru ca să jefuiasc acésta țéră. Beizadea Grigorie în loc d’a îndemna pe tatăl sĕŭ d’a accepta acea propunere care într’acel timp era fórte înțeléptă, căcǐ cu nimic nu împovăra vistieria și nicǐ relațiunele sale cu Turcia nu le compromitea, căcǐ putea să se cocoloșască lucrurile pe sub mână, fără să simță cine-va, ḑise tatăluǐ sĕŭ că dacă ar priimi o asemenea propunere ar comite o lașitate și un act de trădare față cu Pórta și ’l îndemnă s’o respingă.</p>
<p>Boeriǐ și poporul auḑind de astă propunere și de primejdia ce’ǐ amenința la cas de refus, veniră în numĕr fórte mare și rugară în genuchǐ pe Vodă ca să’ǐ fie milă de țéră și să facă tot ce ’ǐ o sta prin putință ca să depărteze de la amărîtele sale buze înḑecit maǐ amarul pahar al invazieǐ cîrjalîilor ce’ǐ amenința, care eraŭ mult maǐ barbarǐ ca pasvantlîǐ, dar Mihaǐ-Vodă îndemnat fiind de fiul sĕŭ rĕmase nestrămutat.</p>
<p>Aflând acest rĕspuns, biețiǐ boerǐ și bietul popor din Bucurescǐ, cu tótă repulsiunea ce simțeaŭ, ne maǐ avênd altă speranță, începură să’șǐ plece cu atenție urechile iarășǐ spre graiurile de sirenă ale partisanilor moscovismuluǐ, care prin vocea consilieruluǐ de colegiŭ Vasile Malinovski consulul general al Rusieǐ pentru ambele principate, cu reședința în Iașǐ, și a asesoruluǐ de colegiŭ Luca Kirico, Vice-consul cu reședința în Bucurescǐ, și maǐ cu sémă prin a dragomanuluǐ lor T. Nedova, care era om fórte înteprinḑător și meșter la cuvînt, le promitea munțǐ de fericirǐ, și scăparea de orǐ-ce nevoǐ, dacă se vor îndupleca și vor adresa prea puterniculuǐ împĕrat al Rusieǐ o respectuósă petiție prin care să’ǐ céră ajutor și protecțiune.</p>
<p>Biețiǐ Românǐ, vĕḑênd că speranță de mântuire de nică-erǐ nu le licărea, că din contra noriǐ Orientuluǐ țĕreǐ lor din ce în ce se îngroșeaŭ și se făceaŭ maǐ amenințătorǐ, și că dintre fruntașiǐ boerilor pămêntenǐ, ómenǐ ca Pană Filipescu și Banul Costache Ghica, pe lângă care se alipise încă câțǐ-va din foștiǐ adversarǐ aǐ Rusieǐ, propagaŭ în gura mare și cu insistență apropiarea cât maǐ nezăbovită către politica ruséscă, ca unica mântuitóre și apărătóre, fără să scie săraciǐ că Pasvantoglu, după îndemnul emisarilor Rușǐ a ridicat stea de revoltă contra Suveranuluǐ sĕŭ, și că cu banǐ rusescǐ aŭ fost plătite cetele de năvălitorǐ care de peste douǐ anǐ devastaŭ fără de contenire biată Oltenie, se înduplecară a alcătui o petiție pe care s’o adreseze Țaruluǐ. Prin acea petiție eǐ descria în culorile cele maǐ viǐ ticăloșiile țĕreǐ, din care pricină mulțǐ din eǐ aŭ apucat calea pribegieǐ, lăsându’șǐ casele pustiǐ, alțiǐ aŭ cheltuit până aŭ sărăcit, vînḑêndu’șǐ chiar moșiǐ și acareturǐ ca să plătéscă angaralele ce li se cereaŭ, alțiǐ ’și-aŭ vĕḑut casele arse și jefuite de turcǐ, rudele ucise, orǐ slutite saŭ robite de pasvantlîi și în fine toțǐ aŭ suferit și sufere nenorociirle cele maǐ anevoe de descris. Bisericile li s’aŭ ars și profanat, orașele și satele li s’aŭ ars și pustiit, țéra li s’a prădat și jefuit, se rugaŭ dar ferbinte și cu lacrămǐ în ochǐ să se milostivéscă, prea puternicul Impĕrat, care e creștin ca și eǐ, să aibă milă de creștinǐ și să facă într’un chip ca țéra acéstă să fie în pace de către turcǐ. Astă petiție fu iscălită de către Mitropolit, episcopǐ, arhimandrițǐ, boerǐ mulțǐ marǐ și micǐ, negustorime și prostime multă, și dată vice-consululuǐ din Bucurescǐ, care prin consulul general din Iașǐ fu trămisă la St. Petersburg și încredințată Impĕratuluǐ; însă până să ia vre-o decisiune acest Impĕrat care numaǐ el și aǐ luǐ sciaŭ cine era causa tuturor acestor nenorocirǐ, evenimentele nenorocite merse cu pașǐ mult maǐ repeḑǐ ca greoǐ pașǐ aǐ politiceǐ muscălescǐ.</p>
<p>Boeriǐ pămêntenǐ câțǐ nu voise a subscrie petiția adresată Țaruluǐ, care din causa nenorocirilor ce se grămădise pe spinarea țĕreǐ rĕmăsese fórte puținǐ la numĕr, se gândiră a scri la Diiu luǐ Manaf-Ibraim căpetenia cârjealîilor, și trămițêndu-ǐ bogate darurǐ îl rugă a’ǐ fi milă de țéra lor și a o cruța de nouǐ nenorocirǐ. Manaf le primi bucuros darurile și le ḑise să fie pe pace că de la el nu vor avea nicǐ o supărare. Astă încredințare, de și venea de la o căpetenie de tâlharǐ, fu creḑută, căcǐ pe atuncǐ turciǐ încă păstraŭ reputația că eraŭ robǐ cuvêntuluǐ datŭ, și îndemnă pe mulțǐ boerǐ și negustorǐ fugarǐ, maǐ ales din Craiova, să se întórcă înapoǐ, să’șǐ reconstruiască casele, să se reapuce de afacerǐ, boeriǐ să’șǐ vadă de moșiǐ și negustoriǐ să se împrăscie pe la bâlciurǐ, țĕraniǐ să se apuce cu temeiŭ de munca câmpuluǐ și cu toțiǐ cu veselie să se ocupe, uniǐ cu una alțiǐ cu alta, maǐ cu sémă că sosise primă-vara și se arăta fórte priinciósă câmpurilor.</p>
<p>Pe lângă acestea și veștile de la câmpul de rĕsboiŭ se arătaŭ a fi priincióse. Muniș-aga, Tahir-aga și Ahmed-Giami, băteaŭ pe pasvantlîǐ de ’ǐ stingeaŭ, aŭ luat cu putere Fet Islamul și Craina din mânele acestora; apoǐ aŭ înconjurat, și după treǐ luni de asediŭ, aŭ silit Negotinul să capituleze, pe care pe urmă l’aŭ ocupat ostile împĕrătescǐ, și în fine aŭ înconjurat din tóte părțile Vidinu care până aci fusese despresurat din partea Balcanilor. Priimind scirǐ despre aste victoriǐ, Șuțu comunică Sultanuluǐ scirea despre aste succese și ’ǐ arătă că în curînd, cu voia luǐ D-ḑeŭ, va lua și Vidinul; pentru care Sultanul îǐ trămise firman cu laude și cu o mulțime de berhudarola (adică aferim și bravo) care aŭ bucurat fórte mult pe Domn, dar care în fórte scurt timp se prefăcu în lacrămǐ și întristare. Iată pentru ce:</p>
<p>Pasvantoglu mâniindu-se fórte pe Domnul țĕreǐ Românescǐ pentru că s’a bucurat mult de nesuccesele salle și a făcut mare ziafet când a primit scire că oștile împĕrătescǐ l’aŭ bătut, s’a jurat să ’șǐ spele în sânge românesc acest mare afront, și a ordonat cârjaliilor ca în numĕr de peste 1800 din ceǐ maǐ sângeroșǐ din eǐ să trécă în Oltenia și s’o jefuiască fără de milă. Indată ce primi acest ordin, Manaf Ibraim căpetenia acestor înfricoșațǐ tâlharǐ, trecu Dunărea împreună cu cetele salle în ḑiua de 23 Aprilie anul 1802, și cum ajunse la Calafat care era pustiu, din causa deselor incursiunǐ barbare ce ’l isbise de atâtea orǐ, trecură printre douĕ tabere de Turcǐ, una așeḑată în satul Mușetoǐ, și alta la Baclavetu, fără ca Turci să le facă vre-o supĕrare, negreșit pentru că eraŭ supărațǐ că vodă le înjumătățise lefile și tainurile, iar slujbașiǐ luǐ nu le dăduse de 6 lunǐ nicǐ acele lefǐ înjumĕtățite. După ce scăpară de astă piedică, tâlhariǐ se împărțiră în douĕ cete care apucară spre douĕ direcțiunǐ deosebite: una compusă din maǐ bine de 1000 înșǐ sub comanda sa și povățuirea unuǐ trădător de fanariot anume Hristodulo Hiotu, care cunoscea țéra, căcǐ el n’o cunoscea, apucă spre Cernețǐ și pe sub munțǐ, iar alta în numĕr de peste 800, sub povĕțuirea unuǐ șef de hoțǐ anume Kusingeli, apucă pe drumul mare prin Craiova spre Caracal și maǐ departe.</p>
<p>Cernețiǐ fu iute jefuit și dat prăḑiǐ, și locuitoriǐ sĕǐ câțǐ nu apucase să fugă, fură ucișǐ, schiloḑițǐ și robițǐ, dar astă nenorocire nu produse prea mare sgomot, căcǐ orașul era mic și maǐ mult de jumĕtate despopulat, din causă că ceǐ maǐ mulțǐ locuitorǐ se dusese la satul Clenov care era în apropiere, unde de Sf. George se ținea un tîrg mare. La acel tîrg care fu imediat călcat de grósniciǐ bandițǐ nenorocirea se desfășură în tótă grósnica sa selbătecie.</p>
<p>Acolo la Clenov fiind ḑi de târg mare se adunase lume multă din tóte împrejurimile și chiar de maǐ departe, de la Târgu-Jiuluǐ, Ocnele marǐ, Râmnic și chiar Craiova și Calafat, maǐ ales negustorime cu felurite mărfurǐ. Târgul mergea bine, căcǐ era primul bălciŭ ce se făcea de la arderea Craioveǐ de către pasvantlîǐ; negustoriǐ făcéŭ afacerǐ frumóse și vindea cu preț bun; tîrgul de vite și de caǐ maǐ cu seamă era cel maǐ căutat, căcǐ venise de peste munțǐ de la Hațeg vite de prăsilă și de jug din cele maǐ alese, pentru ca să umple marele golurǐ făcute de nenumĕratele beilicurǐ; baniǐ se schimbaŭ din mână în mână cu cea maǐ mare înlesnire și veselia era zugrăvită pe tóte fețile; maǐ cu seamă de la nămiezǐ spre seară chefurile și petrecerile începură să se întinză pe sub umbrare și pe iarba verde, de ’țǐ era maǐ mare drag. Lăutariǐ și cimpoeriǐ cântaŭ prin tóte părțile; horele, sârbele, bătutele și alte jocurǐ plăcute poporuluǐ nostru se întindéŭ marǐ și frumóse pe sub tóte umbrarele; flăcăul voinic și rumena fată jucaŭ sprintenǐ de le săltaŭ voios, unora bogatele lor chicǐ, celor alte sânurile lor rotunde și fermecătóre; bărbațiǐ tinerǐ și femeile lor se amestecaŭ încă printre tinerǐ, iar bătrâniǐ cu ploschița în mână se uitaŭ cu drag la eǐ, și codaniǐ și codănaciǐ le daŭ rotocóle sbeguindu-se și încurrându-se ca tineriǐ ieḑǐ. In sfîrșit bucuria era în apogeul sĕŭ; aerul rĕsuna de sgomotele cele maǐ vesele; fericirea parcă îșǐ așeḑase sălașul în acel colțișor de loc.</p>
<p>De o dată însă se auzi în spațiŭ un sgomot teribil, un sunet sinistru, un țipăt înfricoșat ca urletul de miǐ de fiare sĕlbatice, țipăt care venea despre Cernețǐ și care domină tóte veselele și variatele sunete ce spintecase până atuncǐ aerul. La auḑul acestuǐ țipăt cobitor, ca prin farmec tăcură și alăutele, și fluerele, și cimpóele și chiotele cele vesele și înmărmuri de spaimă și gróză mare tótă întréga aglomerare de lume care până atuncǐ fusese sbuciumată de cea maǐ sglobie mișcare. De o dată salve de sute de șiușianele se auzi în spațiu, sute de limbǐ de foc începură să șierpuiască în aer înfășurate în negură de fum alburiŭ și sute de chiote și de strigăte înfricoșate amestecate cu fioróse scrâșnirǐ de dințǐ eșiră de odată din sute de piepturǐ de ființe omenescǐ care eraŭ maǐ înfricoșate ca cele maǐ înfiorătóre fiare. Aceste ființe sinistre sburaŭ maǐ iute ca iuțéla vêntuluǐ pe nisce caǐ sălbaticǐ ca și eǐ, și venéŭ spre Clenov ca cum ar fi fost mânațǐ împreună cu nisce întunecoșǐ norǐ de praf de cea maǐ repede și maǐ devastatóre vijelie.</p> 
<p>Astă ne-asceptată năvălire produse în bâlciŭ cea maǐ durerósă confusiune, cea maǐ desastruósă învălmășélă, cea maǐ grósnică zăpăcélă! Uniǐ dintre aceǐ ce populase până atuncǐ bâlciul: barbațǐ, femeǐ, băețǐ, fete, copiǐ, bătrînǐ, pe câțǐ îǐ lovise descărcăturele șiușianelelor, căḑurâ la pămînt în lacurǐ de sânge ca să nu se maǐ scóle; alțiǐ începură să alerge de colo până colo uluițǐ, căutându-șǐ și adunându-șǐ copiǐ și ființele scumpe spre a le pune la adăpost esistențele; alțiǐ, începură să’șǐ adune în lăḑǐ și căruțe avuturile, alțiǐ să se ascunḑă și să se baricadeze prin casele satelor, alțiǐ să’șǐ ia lumea în cap și să fugă care încotro apucaŭ, lăsând în voia întêmplăriǐ, părințǐ, copiǐ, soțiǐ, frațǐ, avut, și să alerge către pădurea-vecină spre a’șǐ scăpa încaǐ o amărîtă de viață; ceǐ maǐ mulțǐ începură să fugă de colo până colo prin bălciŭ fără să scie ce face și strigând într’una:</p>
<p>– Cârjaliǐ, carjalîǐ!</p>
<p>Curînd după aceia potopul ce venea furios fu în mijlocul bâlciuluǐ unde se sparse ca o bombă nimicitóre, ca o furtună devastatóre, ca o nenorocire ne asceptată; cum ajunse numaǐ de cât o mulțime de cârjalîǐ, urîțǐ ca necuratul și grósnicǐ la înfățișare năvăliră în mijlocul mulțimeǐ de Românǐ în tocmaǐ ca o cétă fometósă de lupǐ în mijlocul uneǐ turme de oǐ, se împrăsciară în tóte părțile și începură pe uniǐ a’ǐ omorî eu descărcaturǐ de pistoale, pe alțiǐ a’ǐ tăia cu isbiturǐ de iatagane, pe alțiǐ a’ǐ sluțǐ tăindu-le nasurile, buzele, urechile, bărbia, chiar mânele și a’ǐ lăsa: ast-fel nicǐ cu morțiǐ, nicǐ, cu viǐ, pe alțiǐ, adică pe tineriǐ ceǐ maǐ robuștǐ și maǐ voinicǐ a’ǐ luă robǐ, și pe alțiǐ a’ǐ călca în, piciórele cailor ca să sufere mórtea cea maǐ durerósă. Alțǐ nelegiuițǐ începură să dea foc șiatrelor din bâlciŭ și caselor din sat ca să scóță afară pe ceǐ ascunșǐ spre’ a’ǐ ucide, schilodǐ și robǐ ca și pe ceǐ-l’alțǐ, și alțiǐ începură să prade tot ce era de prădat: banǐ, scule, obiecte casnice, haine, grâne, vite etc. pe carele încărcaŭ în carele,trăsurile și chervanurile țĕranilor și negustorilor din bâlciŭ și a le trămite împreună cu robiǐ sub bună escortă spre Calafat ca să le treacă la Vidin. Alțiǐ în fine ceǐ maǐ neomenoșǐ dintre toțǐ, începură să ultragieze femeile tinere, fetele și chiar băețiǐ în modul cel maǐ barbar, și după aceia a-ǐ supune celor maǐ ne-umane chinurǐ și în fine a’ǐ ucide sorbindu-le viața picătură cu picătură.</p>
<p>Intr’acel timp întâmplêndu-se să fie în sat un numĕr óre-care de turcǐ din armata Nazîruluǐ, aceștia se uniră cu turciǐ negutătorǐ și cu româniǐ ceǐ maǐ curagioșǐ care se întêmplase a fi vênătorǐ și a avea arme, și se baricardară în câte-va case și începură să organiseze un început de resistență; din nenorocire numĕrul lor fu atât de mic, în cât spurcațiǐ de cârjalîǐ în maǐ puțin de o oră îǐ copleși sub numĕrul lor cel covârșitor și’ǐ ucise până la unul.</p>
<p>Moșia și satul Clenov eraŭ pe atuncǐ proprietatea tênĕrulu Dinicu Bibescu, care se însurase de curînd și care locuia împreună cu tĕnăra sa soție în casele boerescǐ ce se aflaŭ situate în marginea satuluǐ. Cum aflară una ca acésta de la un delator, care îșǐ scăpă viața primind să jóce un rol atât de ticălos, cărjaliǐ, sperând că la curtea boerescă vor da de buluc gras, se năpustiră ca hienele spre1 curtea boeréscă, și cu tóte zidurile cele gróse ale curțiǐ, și cu tot numĕrul însemnat al arnăuților boerescǐ care treceaŭ peste treǐ-ḑecǐ, și cu tótă vitejéscă apĕrare acelor din întru, rĕsbiră în curte ca o vijelie, după ce sparseră porțile, și escaladară zidurile, și intrând în casă prădară tot, pârjoliră tot, ucise pe toțǐ arnăuțiǐ și se făcură stăpânǐ peste tot. Stăpânul caseǐ și nevasta sa nu fură exterminațǐ, ci fură numaǐ luațǐ robǐ, ca să’șǐ rescumpere viața cu sume mult maǐ considerabile de cât cele ce găsise pe lîngă eǐ acolo la moșie. Vaǐ! sĕrmaniǐ cât suferiră! mórtea ar fi fost mult maǐ puțin crudă ca viața ce ’ǐ făcură să petrécă aceǐ neomenoșǐ în compania lor, căcǐ îǐ luară cu dênșiǐ ca să’ǐ însoțească în tótă înfiorătórea espediție ce avéŭ să întreprindă. Peste douĕ ore aceștǐ șiacalǐ cu chip de om plecară de la Clenov înnainte spre munțǐ. Douĕ ore! atâta a fost de ajuns pentru ca înfloritul sat ce se numise până atuncǐ Clenov să fie transformat într’un morman de ruine, cenușe și cadavre fumegânde! Ce vremurǐ înfricoșate!</p>
<p>Pe când se petrecea aceste, scene de devastare Achmed Nazirul Brăileǐ, care devenise sarescher al oștilor trămise contra luǐ Pasvantoglu și pentru paza țĕreǐ Românescǐ, se întâmplase să nu fie în Oltenia unde era cuartierul sĕŭ general, ci la Lom, unde se dusese a se întâlni cu cele alte căpeteniǐ spre a se sfătui împreună în privința mijlócelor prin care să se facă stăpânǐ pe Vidin. El cum reintră în țéră și află despre astă încursuinc, îșǐ despărți oștile de care dispunea iarășǐ în douĕ părțǐ, și trămise pe una spre Caracal în contra luǐ Cusengeli, și pe alta spre Târgu-Jiuluǐ spre care aflase că s’a îndreptat Manaf Ibraim cu aǐ sĕǐ. Maǐ nainte însă d’a ajunge el cu grosul armateǐ sale și artileria ce ’l însoțea, trămise 200 călărețǐ pe caǐ sprintenǐ ca să mérgă în góna cea maǐ mare la Târgu-Jiuluǐ ca să vestéscă pe cruceru Petrache șchiopul ispravnicul județuluǐ despre nenorocirea ce ’l amenință. Indată ce se lăți astă veste, orașul se sparse pe dată, boeriǐ și negustoriǐ îșǐ părăsiră tot avutul și trecură cum putură pe la Vulcan în Transilvania, unde se aciuiră, uniǐ pc la Sibiŭ, alțiǐ prin Hațeg; sărăcimea care tot d’auna a fost maǐ dosădită n’a putut să mérgă atât de departe, ne avênd cu ce, ci s’a dus să înfundeze pădurile vecine, ceǐ maǐ mulțǐ aprópe goǐ și cu mânele góle.</p>
<p>Intr’acest timp Cârjaliǐ veneaŭ mereŭ spre Târgu-Jiuluǐ, oprindu-se ades în cale ca să jefuiască și pârjoléscă satele ce întâlneaŭ, între care și monastirea Strehaia, și ținînd mereŭ după eǐ pe Bibescu și pe soția, sa. Vaǐ! sărăciǐ boerǐ câte maǐ suferiră în acéstă amarnică călătorie! Eǐ care eraŭ învĕțațǐ să umble numaǐ în butcǐ moǐ, mergeaŭ călărǐ pe deșelate pe niște mărțóge de caǐ țĕrănescǐ care’ǐ sguduia cum era maǐ rĕŭ; eǐ care eraŭ învĕțațǐ să mănânce tótă bunătățile pămĕntuluǐ, îșǐ ținéŭ viața mâncând săraciǐ de eǐ une-orǐ câte un codru de mămăligă muced udat de puțină apă și multe lacrămǐ, maǐ ades cu răbdărǐ prăjite; eǐ care eraŭ învĕțațǐ a se odihni pe saltele de puf, dorméŭ nóptea pe pămîntul gol fără nicǐ un acoperemênt saŭ vre-un țol de învelit! Iar când nu putéŭ să încalice repede orǐ să mérgă atât de iute ca să se ție după păzitoriǐ lor, mâncaŭ sfârcăiturǐ de bice ustutătóre încât li se împestrițară spinările cu vergǐ roșiǐ din care de multe orǐ țîșnea sângele. Dintr’astă causă biată cocónă care rĕmăsese de curînd însărcinată, lepădă și’șǐ vĕḑu singură de nevoile sale fără móșe, fără nicǐ, un ajutor și fără măcar să se opréscă o clipă în cale saŭ să descalice. Asemenea suferințe nu se pot descri nicǐ nu se póte pricepe cum nu ucide pe ființa ce le îndură.</p>
<p>Insfîrșit nelegiuițiǐ muncitorǐ ajunse la Târgu-Jiuluǐ, dar scrâșniră din dințǐ de turbare vĕḑîndu-l că era gol și ’șǐ rĕsbunară prădând puținele avuțiǐ ale boerilor și târgoveților căte nu putuse să ia cu eǐ, și arḑând casele care rĕmăsese pustiǐ. După ce eșiră din orașiŭ care arse până la cea din urmă casă, cârjaliǐ se îndreptară în gónă spre Ocnele-marǐ și Râmnic, creḑând că într’acea parte aŭ fugit orășeniǐ, și merse în acea gónă până în înserat, jefuind într’una și pârjolind tot ce întâlnéŭ.</p>
<p>A doua ḑi pe când se pregătéŭ din noŭ de drum, se pomeniră față în față cu Nazirul și óstea sa în numĕr ca la 1200, ceva maǐ mulțǐ ca eǐ; dar eǐ nu îșǐ perdură cumpĕtul, ci se pregătiră de luptă; de și n’avea cu eǐ nicǐ infanterie, nicǐ baionete, nicǐ artilerie. Nazirul și cazaciǐ luǐ zaporojenǐ se bătură cu multă bravură, dar Turciǐ și de astă dată se luptară numaǐ de formă, adică descărcêndu-șǐ armele în vînt și dând cu tunurile pe d’asupra căpetelor inimicilor. Dintr’astă causă ținu bătaia cincǐ ḑile fără de nicǐ o ispravă.</p>
<p>A șésea ḑi, pe când Nazirul care credea că a înconjurat pe cârjaliǐ din tóte părțile și se pregătea a ’ǐ da lovitura de grație, află încremenit de surpriḑă și ciudă că Manaf și aǐ luǐ s’aŭ strecurat cu Bibescu și femeia sa cu tot printre oștile sale și s’a dus nu se știe unde. Aceste necazurǐ tóte i le pricinuiaŭ numaǐ Turciǐ care ’șǐ daŭ tóte silințele să facă cel maǐ mare rĕŭ Românilor, de ciudă că nu le-a plătit Vodă lefile de șése lunǐ.</p>
<p>După ce se convinse cu dinadinsul de fuga inimicilor sĕǐ, Ahmed-aga trămise în tóte părțile bumbașirǐ ca să’ǐ caute, și aflând pe sub seară că aŭ apucat calea spre Polovracǐ, plecă fără zăbavă într’acolo. Intr’acest timp cârjaliǐ călcară schitul Polovracǐ, urmăriră pe călugărǐ până în vestita peșteră din marginea Oltețuluǐ, unde nu putură răsbi, și arseră schitul până în temelie; maǐ călcară, arseră și jefuiră satul Stăuescǐ, sat bogat de munte unde găsiră mult de jefuit, maǐ bătură pădurea vecină în care se adăpostise mulțǐ fugarǐ beceșnicǐ, din care scóse peste 150 de nenorocițǐ, pe care îǐ căsăpiră pe dată; maǐ arseră și jefuiră tóte satele din cale-ǐ până, la Ocnele marǐ: Horezu], Bistrița, Govora și înfine ajunse la târgul Ocnelor marǐ, pe care-l găsiră pustiŭ ca tóte cele alte sate și târgurǐ și cumpăr fi găsit și capitala județuluǐ Vâlcea, dacă ar fi ajuns până acolo. Indată ce ajunse și se convinse că acolo fiu era nimenǐ alt de, cât Vasile Tufecci-pașa cămărașiul Ocnelor împreună cu 60 neferǐ creștinǐ încredințațǐ, luǐ pentru paza Ocneǐ, carǐ șe închisese cu toțiǐ într’o biserică de piatră, spre a se apăra, cârjaliǐ nu făcură alt de cât, după un schimb de câte-va focurǐ, datură foc învelatóreǐ care era de șindrilă și cu chipul acesta sili pe ceǐ închișǐ să se predea de bună voe. De astă dată tâlhariǐ fură maǐ omenoșǐ, nu ucise nicǐ schilodi pe nimenǐ, eǐ pe câțǐ îǐ găsi rănițǐ îǐ lăsară liberǐ să se ducă unde o vrea, și pe ceǐ valiḑǐ îǐ opriră; maǐ cu sémă pe cămărașiŭ, care după spusa Hiotuluǐ era protejat de Vodă, îl opri pe lângă eǐ până ce va plăti treǐ armăsarǐ, tacâmul luǐ ce purta înaintea luǐ Vodă și 30 pungǐ cu banǐ. Curând după aceia îǐ sosi din urmă și Nazirul care numaǐ de cât îǐ înconjură cu ómeniǐ sĕǐ, ocupă dealurile ce înconjóră Ocnele, care sunt situate ca în fundul unuǐ ciaun, și începură să’ǐ bată cu tunurile și puscile lor. Cincǐ-spre-ḑece ḑile ținu și aci bătălia, căcǐ cârjaliǐ se închisese în case și se băteaŭ de la metereze, dar nicǐ aci turciǐ nu dobândiră vre-un succes, căcǐ numaǐ cazaciǐ se băteaŭ cu credință, iar soldațiǐ împĕrătescǐ, de și se suise la numĕr până la 3000 și se rĕsboiaŭ numaǐ cu vr’o 1000 tâlharǐ neregulațǐ, nu se rĕsboiaŭ serios, ci continuaŭ a împușca vêntul, după povățuirea luǐ Ferchat-aga bimbașa al lor, care în tóte nopțile juca cărțǐ cu cârjaliǐ, pe când acestiia se luptaŭ cu disperare dând în carne de cazacǐ și arnăuțǐ care biet se luptaŭ din tótă inima, dar nu eraŭ maǐ mulțǐ de 500.</p>
<p>După cincǐ-spre-ḑece ḑile de luptă inutilă, cârjaliǐ convingêndu-se că înainte nu maǐ era nimic de prădat și că Râmnicu s’a pustiit și chiar s’a golit de avere, într’o nópte, ca și până atuncǐ, periră ca năluca din mijlocul oștilor împĕrătescǐ și luară direcțiunea spre miază-ḑi, adică spre Drăgășanǐ, ca de acolo să mérgă spre Caracal, ca să se împreune cu cetele luǐ Kusangiali.</p>
<p>Intr’acest timp a doua cétă, adică cea comandată de Kusangeali, Cara-feiz și Mima-soglu, și care de îndată ce se despărți de a luǐ Manaf Ibraim apucase calea spre Craiova, urmase fără abatere calea ce ’șǐ alesese, fără să fie întru cât-va închietată de turcǐ, prădă, tăiă și pârjoli din noŭ casele și pe locuitoriǐ din Craiova, câte case începuse a se reclăḑi și câțǐ locuitorǐ apucase a se restatornici; prădă, pârjoli și nimici tóte satele ce întâlni în cale-ǐ de acolo înainte, ajunse la Caracal pe care asemenea ’l devastă, fără a i se opune nimenǐ, căcǐ locuitoriǐ sĕǐ îl părăsise de mult și se instalară și se întăriră acolo, necutezând să mérgă maǐ departe, din causă că eraŭ fórte puținǐ la numĕr, abia vr’o 800. Manaf Ibraim îșǐ împreună cetele cu ale sale cam pe la 8 Maiŭ, adică peste vre-o douĕ sĕptĕmânǐ, dar n’apucă să facă nicǐ o mișcare de mergere înainte saŭ înapoǐ ca numaǐ de cât Nazîrul îl înconjură din tóte părțile cu o óste de peste 8000 ómenǐ, între care și 3000 arnăuțǐ domnescǐ venițǐ de la Slatina. Aci se sfîrșiră suferințele bietuluǐ Dinicu Bibescu și ale femeǐ sale, care ’șǐ rescumpărară viețile cu multă dare de banǐ, trămișǐ pe sub ascuns de la familia lor și putu să ’șǐ redobândéscâ libertatea.</p>
<p>XIV. Băjenia cea mare</p>
<p>Maǐ nainte d’a avea loc acéstă întrunire a celor douĕ cete de făcĕtorǐ de rele, un numĕr óre-care de taigiǐ și de poslujnicǐ care transportase la ordiele împĕrătescǐ felurite provisiunǐ, veniră la Bucurescǐ, uniǐ cu carele lor, alțiǐ pe caǐ și alțiǐ pe jos, prea puținǐ sdravenǐ, ceǐ maǐ mulțǐ cu nasurile, bărbiele și urechile tăiate, dar toțǐ spăǐmântațǐ într’un mod înfricoșiat, și spuse în tóte părțile că un numĕr mare de cârjealiǐ aŭ ars și pustiit Craiova și Calafatul, pe locuitorǐ ’ǐ a sluțit, ucis și robit, la uniǐ preoțǐ le-a tăiat bărbile cu carne cu tot; la alțiǐ a smuls limbele din beregată, pe eǐ prinḑându-ǐ le a luat zacheralele și la ceǐ maǐ mulțǐ carele și vitele și ’ǐ aŭ adus în halul în care se găseaŭ, și pe ostașiǐ domnescǐ de adunătură ’ǐ a pus pe gónă, fără ca aceia să cuteze a le rĕspunde măcar cu un foc. Eǐ maǐ spuse că pe când dînșii reușise de bine de rĕŭ să scape cu viață și să dea dosul spre a veni încoa, tâlhariǐ se pregăteaŭ a se îndrepta spre Olt, ca să vie la Bucurescǐ spre a’l da jealuluǐ și foculuǐ cum dăduse până aci pe Craiova, Caracal, Târgu-Jiuluǐ și Ocnele-marǐ. Acéstă veste produse în capitală o panică din cele maǐ teribile, maǐ ales când aflară că oastea ce Vodă întreținea cu atâta cheltuaială, și pe care o trămisese să apere linia Oltuluǐ, dăduse dosul maǐ nainte de a da ochǐ cu inimicul și începuse apoǐ să prade și să pârjoléscă tot ce întâlnea în cale maǐ amarnic ca cârjaliǐ. Ce puteaǐ să te aștepțǐ de la nisce ómenǐ fără căpătâiŭ, de la nisce împușca în lună fără nicǐ o ocupație, de la nisce derbedeǐ apelpisițǐ care nu pusese mânele pe arme de când îǐ făcuse mumă-sa și care se înrolase în armata luǐ Șuțu, numaǐ ca să priméscă tainurǐ și lefurǐ.</p>
<p>Locuitoriǐ spăimântațǐ de grozăviele ce’ǐ asceptaŭ, se adunară cu mic cu mare în ḑiua de 15 maǐ 1802 și se duse la mitropolie, trase clopotele cele marǐ care se trăgéŭ în vremea, zileǐ numaǐ la caz de nenorocirǐ, și după ce se adunară toțǐ boeriǐ, toțǐ negustoriǐ și tótă suflarea omenéscă, puse pe mitropolit în fruntea lor și se duse în corpore la palat și începură să strige:</p>
<p>— Invață-ne ce e de făcut Măria ta, că vin tâlhariǐ de cârjaliǐ să ne răpue.</p>
<p>Vodă văḑênd atâta mulțime și atitudinea eǐ atât de desperată și de amenințătóre o sfecli, îșǐ perdu cumpĕtul și începu să îngâne câteva vorbe da îmbunare și încuragiare și să le ḑică la toțǐ să stea pe loc că primejdia nu era atât de mare, ci cu dinadinsul mărită de dușțnaniǐ săǐ; în fine conchise ḑicênd:</p>
<p>— Am luat rĕspuns de la ispravnicul de la Olt că hoțiǐ aŭ fost înconjurațǐ din tâte părțile la Ocne, în cât cu nicǐ un chip nu maǐ pot scăpa.</p>
<p>— Ce înconjurat! esclamă cu necaz Banul Nicolae Brâncoveanu scoțînd o scrisóre din sîn, și apoǐ adaose dându-i-o luǐ Vodă. Citește, Mâria-ta, ce-mǐ scrie omul meŭ de la moșia Brâncoveniǐ, și încredințéză-te că Manaf și aǐ luǐ aŭ scăpat din ghiarele Nazîruluǐ care-ǐ înconjurase, ’mǐ aŭ jefuit tot ce aveam, mi-ǐ aŭ ucis și chinuit ómeniǐ, încât numaǐ el a scăpat prin fugă cu viața, și acum s’aŭ unit la Calafat cu cetele luǐ Casangiali și vin încoa cu toțiǐ prădând și pârjolind tot.</p>
<p>— O singură nădejde ne maǐ rĕmâne, rĕspunse Vodă care era făcut de pămînt; oșteniǐ meǐ, deliiǐ și arnăuțiǐ meǐ, a căror ordie e în Slatina, sunt maǐ bine de treǐ mii la numĕr; eǐ se vor uni cu cazaciǐ Naziruluǐ și ’ǐ vor opri în cale.</p>
<p>— Măria ta să trăeștǐ, rĕspunse banul bătrînul, că eǐ nu maǐ sunt acolo, ci fug mâncând pămîntul încoa spre Bucurescǐ, fără să aștepte a da ochǐ cu dușmaniǐ.</p>
<p>— Cel puțin îǐ vom avea aci la îndemână.</p>
<p>— Eŭ credŭ că eǐ maǐ nainte și maǐ rĕŭ ca cărjaliǐ ne vor jefui și schingiui, strigă Pană Filipescu.</p>
<p>— Dacă este așa ce credețǐ că este de făcut? strigă Vodă cu totul desnădăjduit.</p>
<p>— Să fugim, să ne mântuim viețile, să trecem în Ardél ca să scăpăm de schingiuirǐ; de astă părere este și ghinărarul rus Borozin cu care am vorbit aséră la Consulul rusesc, rĕspunse Pană Filipesu.</p>
<p>— Fugițǐ, siguripsiți-vĕ familiele, duceți-vĕ în Ardél, pune-ți-vĕ la adăpost viețile, căcǐ vĕḑŭ bine că a căzut focŭ Dumneḑeescŭ din cer peste capetele nóstre și ne pedepsește pentru păcatele nóstre cele multe strigă Vodă în prada celeǐ maǐ crude desperărǐ; iacă chiar ispravnicul din Romanațǐ care a fugit la Slatina, adaogă după ce citi o scrisóre ce într’acel minut îǐ pusese un postelnicel din nainte, mĕ prevestește că ceia ce’țǐ aspus arhon bane, omul Evghenieǐ sale de la Brâncovenǐ e adevĕrat, și că uniǐ din cărjaliǐ chiar aŭ ajuns în marginea Oltuluǐ și caută vad bun de trecere. Duceți-vĕ cu D-zeŭ cât se póte maǐ curând, mare saŭ mic, trecețǐ granița și puneți-vĕ viețile la adăpost, iar eŭ maǐ rămân aici ca să maǐ vĕḑŭ ce e de făcut și să scap orașul de jaf.</p>
<p>— Aide cu noǐ Măria ta, strigară toțǐ din tóte părțile, cu ochiǐ lăcrămând.</p>
<p>— Nu, nu pocǐ, nu mĕ lasă datoria, póte peste douĕ treǐ ḑile; căpitanul ese cel din urmă din corabia ce se înécă, rĕspunse Vodă asemenea lăcrămând.</p>
<p>— Noǐ nu plecăm fără tine; fără păstor oile se prăpădesc, strigară boeriǐ, negustoriǐ și poporul cu vocǐ înduioșate.</p>
<p>— Nu pot să las orașul singur pe mâna leoteǐ de derbedeǐ ce furnică prin el. Mergețǐ înainte până regulez strejǐ strajnice care să vĕ păḑéscă avutul, și pe urmă oiŭ veni și eŭ. Plecațǐ; are să plece cu voǐ și casa mea împreună cu tot avutul ce’mǐ a hărăzit D-zeŭ; poimâine vĕ ajung și eŭ pe la Văleniǐ de munte saŭ Sinaia, pe care din căǐ mĕ vețǐ vesti că ațǐ apucat.</p>
<p>— Fie voia ta, rĕspunse Pană Filipescu; noǐ plecăm căcǐ și consuliǐ plécă.</p>
<p>— Mergețǐ fețiǐ meǐ, luațǐ cu voǐ și pe ceǐ lipsițǐ și strimtorațǐ, și rugațǐ pe D-zeŭ să vĕ ajungem și noǐ cu pace, replică Domnul.</p>
<p>— Amin, rĕspunse într’o voce tótă mulțimea.</p>
<p>— Eŭ rĕmâǐ cu Măria ta, ḑise Mitropolitul Dositeiŭ, după ce plecară mulțǐ dintre boerǐ ca să ’șǐ facă maǐ în grabă rost de ducă.</p>
<p>— Asemenǐ și eŭ, adaose Iosif episcopul Argeșiuluǐ.</p>
<p>— Și eŭ, și eŭ, ḑise unul din după altul Banul Nicolae Brâncoveanu, Banu Grigorie Ghica și încă cățǐ-va din boeriǐ fruntașǐ.</p>
<p>— Ar fi bine să rĕmâe maǐ mulțǐ, maǐ cu sémă dintre bărbațiǐ ceǐ voinicǐ, pe care să ’ǐ armăm cu ce vom găsi spre a păḑi casele celor fugițǐ de făcătoriǐ de rele, murmură Beizadea Grigorie care îșǐ perduse țănțoșia și fudulia de altă dată.</p>
<p>— Nu maǐ e cu putință să țiǐ pe nimenǐ Măria ta, rĕspunse Banul Dimitrie Ghica adresându-se către vodă; a intrat frica în inimele ómenilor în cât nu e cu putință să-ǐ împiedicǐ de a fugi, măcar de le-aǐ pune înainte orǐ-ce stavilă.</p>
<p>— Daca e așa face-se voia Domnuluǐ, murmură Vodă cu totul abătut.</p>
<p>Chiar într’acea ḑi pristavǐ domnescǐ se răspândiră în tot orașul, și cu trîmbițe vestiră prin tóte stradele poporul despre pericolul ce’ǐ amenință, și’ǐ invita să ’șǐ caute scăparea în fugă. Vaǐ! ce grósnică confusiune și ce spaimă înfricoșată produse acéstă publicațiune domnéscă, maǐ ales în sărăcime care nu avea nicǐ un rost și nicǐ banǐ cu care să facă pregătirile trebuincióse pentru asemenea neasceptată strămutare. Vĕduvele și orfaniǐ maǐ cu sémă care nu aveaŭ nicǐ un sprijin de nică-irǐ eraŭ coprinșǐ de cea maǐ grósnică desperare. Boerilor fu greŭ, greŭ de tot să se despartă de atâta avere ce remânea după eǐ, pe care nu putea, s’o transporteze cu dênșiǐ; asemenea și negustorilor, ale căror bolțǐ gemeaŭ de mulțimea teancurilor de mărfurǐ, dar cel puțin, ceǐ maǐ mulțǐ din eǐ aveaŭ de aprópe un an în curțile lor chervane marǐ, tocmite cu luna, aǐ căror caǐ și cărăușǐ staŭ pe bere și pe mâncare de atâta vreme pentru ca în momentul în care va bate ora de primejdie să încarce și să plece; asemenǐ ceǐ maǐ puțin prevĕḑătorǐ aveaŭ la disposiție trăsurele lor propriǐ în care putea încăpea și familia lor și câte-ceva din obiectele maǐ scumpe ce posedaŭ, căcǐ trăsurile pe atuncǐ eraŭ marǐ aprópe ca nise case, dar sărăcimea? dar nevoiașiǐ? dar desmoștenițiǐ viețeǐ? vaǐ și amar de eǐ! în ce situațiune grósnică se găseaŭ!</p>
<p>Din fericire în asemenea momente inima omenéscă se ridică la înălțimea primejdieǐ și caritatea inlocuesce lipsa celor nevoiașǐ; boeriǐ de astă-dată fără deosebire de străinǐ saŭ pămêntenǐ se arĕtară demnǐ de numele ce purtaŭ, adică de părințǐ aǐ poporuluǐ și de stâlpǐ aǐ țĕreǐ, și îșǐ deschise largǐ pungile și jignițele lorŭ, procurară banǐ și d’ale hraneǐ celor nevoiașǐ; tocmiră tóte carele și căruțele câte găsiră disponibile în oraș și în satele dimpregiur și le puse la disposiția celor neînlesnițǐ. Țărănimea din împrejurimǐ, care asemenǐ năvălise în oraș spre a apuca împreună cu orășeniǐ calea băjenieǐ, puse și eǐ cu voe bună la disposiția sărăcimei carele si vitele lor, și până în séră Bucuresceniǐ maǐ mult de jumĕtate eraŭ gata de pornire; ce nu putuse lua cu eǐ și era maǐ de valóre fusese îngropat prin pimnițǐ și grădinǐ, orǐ ascuns prin tainițele din podurǐ; restul fusese lăsat în părăsire.</p>
<p>A doua ḑi, adică în diminéța ḑileǐ de 16 Maiŭ anul 1802, maǐ toțǐ Bucuresceniǐ, marǐ și micǐ, după ce ’șǐ scosese din case haine, mobile, scule și alte lucrurǐ prețióse și le încărcase în butcǐ, carîte, chetvane, care, căruțe, saŭ pe caǐ, și ceǐ ce nu putuse să’șǐ procure vre-o căruță orǐ cal, le legase în boccele marǐ și le luase la spinare, și pe când rĕsărea sórele îșǐ maǐ aruncară încă odată ochiǐ spre casa ce părăséŭ, umplură aerul de țipete de jéle și apucară lunga și amara cale a pribegiǐ, îndreptându-se: uniǐ spre bariera Poduluǐ Mogoșióeǐ, alțiǐ spre a Poduluǐ Târguluǐ d’afară, și se îndreptară spre Ploescǐ imbulzindu-se și dând uniǐ peste alțiǐ ca să iasă maǐ curînd din orașǐ, de și nimenǐ nu’l gonea din urmă, de și afară nu găséŭ alt de cât pustietatea și maǐ mare nesiguranță.</p>
<p>Vaǐ! ce jale, ce durere, ce strângere de inimă coprindea pe acela ce se uita la acel convoiŭ ne-mărginit, în care animalele domestice de tot soiul se amestecaŭ cu ființele omenescǐ de tóte stările, secsurile și vârstele, care mergéŭ în trâmbe compacte spre aceiașǐ direcțiune, umplând aerulŭ de țipete sfâșietoare și de plângerǐ pătrunzĕtóre și de cântece duióse maǐ jalnice ca plânsurile! D’ar fi fost o inimă chiar de pétra tot ar fi fost mișcată până la lacrămǐ privind la acel șiarpe uriaș care se strecura printre pădurǐ umbroase, lanurǐ de grâne nemărginite, și délurǐ verzǐ, pe drumurǐ și potecǐ late și înguste. Calea într’o întindere de 20 de ore făcute cu piciorul, era înghesuită de o mulțime de tot soiul, care mergea, uniǐ pe sus, alțiǐ pe jos, dar toțǐ la pas că nu era chip să mérgă altfel. Aci vedeaǐ carete și butcǐ în care se rĕsfățaŭ boeriǐ și cocoale cu copii lor, pe care le păḑeaŭ cete de arnăuțǐ, slujitorǐ și feciorǐ de curțǐ boerescǐ călărǐ; aci chervane de bâlciurǐ, căruțe, care țĕrănescǐ și mocănescǐ, în care peste felurite obiecte casnice aruncate unele peste altele în cea maǐ mare grabă staŭ clae peste grămadă femeǐ, fete, copiǐ și bătrânǐ; tóte aceste vehicule mergênd în treǐ șirurǐ. Aci vedeaǐ ómenǐ tinerǐ saŭ bătrânǐ, boerǐ, negustorǐ, meseriașǐ, muncitorǐ saŭ țĕranǐ călărind pe armăsarǐ, caǐ saŭ mârțóge, și în fine în tóte părțile un puhoiŭ fără sémăn de mare de ființe pedestre: bărbațǐ, flăcăǐ, femeǐ, fete, bătrânǐ, purtând în spinare sarcinǐ grele de bulendre, pâine și felurite obiecte casnice, și în brațe țiind copilașǐ micǐ, și de mânǐ avênd agățațǐ codănacǐ maǐ măriceǐ, care de voe de nevoe făcéŭ pe jos calea esiluluǐ fără să se opréscă, fără să stea să se odihnéscă și fără să pótă să cadă de ostenélă, căcǐ îl împingea altul de la spate, și dacă cădea trecea peste el tóte inelele nemăsuratuluǐ șarpe omenesc. Noroc că iubirea de ómenǐ a aprópeluǐ fu maǐ mult desvoltată ca altă dată într’acele momente, și ceǐ odihnițǐ se daŭ din când în când și pe la soróce jos, ca să dea loc și celor ostenițǐ.</p>
<p>Era tristă, mișcătóre, și fórte jalnică vederea acesteǐ uriașe emigrațiunǐ care semĕna cu o armată învinsă, sfărîmată și fugară, căcǐ ceǐ maǐ mulțǐ plângeaŭ casa ce aŭ părăsit, lucrurile scumpe ce aŭ lăsat în voia sórteǐ, partea cea maǐ mare din avutul agonisit cu atâta osteneală în decurs de marǐ de anǐ, pe care nu’l va maǐ găsi, grădinița sa plină de fructe verḑǐ, viișóra sa ce începuse a lega, holdele sale marǐ și îmbelșugate, gospodăria sa prosperă și prăvălia sa plină cu de tóte, pe care le va găsi la întórcere cu totul nimicite, în fine isichia și îndestularea sa pe care a schimbat’o cu oboséla, lipsa, frica și nesiguranța. Acéstă întristare era întru cât-va înveselită de ceǐ cu inimă maǐ largă, de aceǐ puținǐ care întâmpin nenorocirea cu fruntea maǐ senină, de aceǐ fericițǐ carǐ priimesc adversitatea cu surîsul pe buze și veselia pe față; maǐ cu sémă de femeile tinere și fetele, privighetorǐ omenescǐ menite d’a descreți fruntea cea încruntată de obidă, ele umpleaŭ aerul cu cântece duióse, cu doine mișcătóre, cu frunḑă verde răpitóre, saŭ cu horǐ sâltătóre care aveaŭ darul d’a descreți multe din frunțile întunecate și d’a face pe mulțǐ să uite suferințele ce aŭ îndurat și suferințele ce vor maǐ îndura! Pe lângă aceste cântece se amestecaŭ o mulțime de glume, anecdote comice și vorbe vesele ḑise de ómenǐ muscalițǐ, care aŭ darul d’a ḑice lucrurile cu noǐmă, și cușiart,în cât făcea să rîḑă chiar pe ómeniǐ ceǐ maǐ serioșǐ. Lumea e tot lume și în vreme obicǐnuită și în vreme de grea cumpănă, fiecare cu firea luǐ variată și împestrițată, ca viața să nu fie monotonă,</p>
<p>In fine sosi și seara și ora de poposire! Toțǐ se opriră și începură să se pregătéscă cum putură, spre petrece nóptea, uniǐ, adică capul coloaneǐ pe câmpia din apropierea Ploescilor, și coada ceva maǐ departe de Colentina, adică maǐ în marginea Bucurescilorŭ, cum putuse să se pregătéscă și să plece maǐ de vreme ori maǐ târḑiŭ. Numaǐ de cât se întocmi strejǐ din arnăuțime, slujitorǐ și bărbațiǐ ceǐ maǐ voinicǐ din popor împrejurul și maǐ cu sémă la capătulŭ din urmă al coloaneǐ, și fie-care se întinse pe iarbă, aprinse, nenumărate focurǐ și începură a stropoli pentru mâncare și culcare. Boeriǐ, maǐ cu seamă ceǐ românǐ se arătară de astă-dată și în tot timpul acesteǐ lungǐ călătoriǐ fórte generoșǐ și ajutătorǐ către mulțimea celor săracǐ, care nu apucase saŭ nu avusese cu ce sa’șǐ facă rost de hrană. Ceǐ maǐ mulțǐ din eǐ împreună cu merinde: pâne, vin și bucate calde, împărțite de eǐ însășǐ, împărțeaŭ cu abundență și cuvinte blânde și încuragiatoare, care întăresc foarte mult inima celuǐ abătut în ore de restriște.</p>
<p>Aspectul acesteǐ marǐ tabere, luminată de ne-numărate focurǐ era fórte interesant; mișcarea ce domnea în el, alergarea în sbegurǐ a celor ce umblaŭ de colo până colo după merinde, sprintenia femeilor și fetelor ce pregăteaŭ acéstă cină câmpenéscă, sunetul armonios al lingurilor și cuțitelor ce scoteaŭ isbindu-se de blidurǐ, care pentru un fometos forméză o melancolie maǐ plăcută ca o sinifonie a luǐ Beechtoven, mugetul prin care vitele îșǐ chemaŭ pruncușoriǐ lor la ugerele lor pline, scârțâitul cumpenelor ce într’una se scoboraŭ și se ridicaŭ din puțurǐ cu citurile pline spre a adăpa pe ceǐ însetațǐ, cântecele lăutarilor care înveseleaŭ mesele boerilor, duiosul viers al flueruluǐ cu care tênĕrul ciobănaș se silia a’șǐ alina aleanul ce’ǐ copleșa inima, glumele și rîsurile ce produceaŭ miǐ și miǐ de incidente ne-prevĕḑute, care făcea pe român, care din fire nu e hain la inimă, să dea uităriǐ focul în care ardea; tóte acestea adunate la un loc daŭ acesteǐ întinse caravane un colorit fórte viŭ, fórte original, fórte mișcător; curênd însă tot reintrâ în tăcere, somnul veni să repare tóte puterile obosite și să ștérgă tóte gândurile îngrijitóre.</p> 
<p>A doua ḑi caravana porni cu nóptea în cap și merse tot mereŭ grăbindu-se, căcǐ vestele ce veneaŭ într’una din Bucurescǐ nu eraŭ nicǐ de loc liniscitóre. Ast-fel merse trecând prin Ploescǐ, care la minut se sparse, și luând cu dênsa maǐ pe toțǐ locuitoriǐ sĕǐ, și svântând în cale tot ce găseaŭ de mâncare, întocmaǐ ca o migrațiune de lăcuste ce svătează orǐ-ce frunḑă verde ce întĕmpină în drumu-ǐ. In Ploescǐ marea caravană se desparți în douĕ și apucă: una spre răsărit spre a sui cursul rîuluǐ Teleajen și a intra în Transilvania pe la Bratocea, trecênd pe lângă Văleniǐ-de-munte, și alta mergênd drept spre miază-nópte spre a sui cursul Prahoveǐ și a trece pe la Predeal la Brașov. Ceǐ d’ântêiŭ merse maǐ încet și făcênd maǐ multe popasurǐ, căcǐ drumul, de și maǐ puțin prăpăstios era maǐ puțin umblat, dar merse maǐ liniscițǐ și se opriră la Văleniǐ-de-munte, în numĕr ca la vr’o 20000, căcǐ, li se părură locul maǐ sigur, maǐ lesne de apĕrat, maǐ ferit de năvălirǐ și maǐ lesnicios la fugă. Acolo se opri și Banul Ghica bătrînul, pe care drumul ce făcuse până acolo deja îl obosise.</p>
<p>Ceǐ d’al doilea avură să îndure mult maǐ multe necazurǐ, atât din causa greutățiǐ drumuluǐ cât și din alte împrejurărǐ; a doua séră eǐ ajunse la Câmpina, și ne încăpând în strîmptul platoŭ al aceluǐ orășel, se întinse până la Poiana, Câmpinița, Corbiǐ, ambele Breḑe, Gura Belieǐ, Secăria, Șotrile; Comarnic, Cernica și Posada, și după ce se ospătară bine rĕŭ cu ce le maǐ rĕmăsese, se odihniră cum putură și pe unde putură și a doua ḑi se sculară iarășǐ de diminéță și se pregătiră a continua drumul ca și până acum, adică îndelete, și cu graba cât se póte de stâmpărată. Bine ar fi fost de ar fi mers lucrurile ast-fel, căcǐ multe nenorocirǐ s’ar fi evitat; dar din nenorocire sórta nu vru să fie așa.</p>
<p>A doua ḑi de diminéță îndată ce se sculară, băjenariǐ ceǐ maǐ fruntașǐ se adunară în consiliŭ și începură a se consulta asupra chipuluǐ cum să treaca maǐ cu înlesnire atâta potop de lume cu atâta sumedenie de care strimtorile munților, maǐ cu sémă Orățiele dintre Comarnic și Sinaia, care aḑǐ cu șoseaua și tot sunt primejdióse de trecut pentru o aglomerare de lume atât de mare, ne cum atuncǐ când eraŭ numaǐ nisce potecǐ abrupte strimte și presărate cu scochine, prin care se strecura cu mare anevoință abia câte un car. Pe când boeriǐ staŭ ast-fel la sfat, iată că sosi din spre Bucurescǐ o ștafetă; un blestemat de arnăut care vrea să producă confusiune spre a putea să comită apoǐ niscaǐ-va jafurǐ, venǐ în góna caluluǐ să spue fugarilor că cârjaliǐ trecênd dincoa de Olt s’aŭ despărțit de la Pitescǐ în treǐ părțǐ, din care una a apucat spre Bucurescǐ, alta spre Dunăre și ata pe sub munțǐ spre Târgoviște și de acolo spre Câmpina ca să opréscă trecerea emigranților spre Ardeal.</p>
<p>Acéstă știre era neadevĕrată, dar cine avea cap și putere ca s’o controleze și să scape de influența eǐ? Toțǐ o creḑură și căḑură în confusiunea cea maǐ anevoe de descris. Toțǐ dădură bice cailor și boilor și năvăliră în góna cea mare ca să traverseze maǐ curînd drumul ce’ǐ despărțea de Brașov, dar acel drum era cum este și acum unul singur, și pe lîngă acésta strâmpt, stâncos, neregulat, prăpăstios și pe une locurǐ înspăimântător de periculos. Pas de mergǐ iute? Ca să ușureḑe carele, toțǐ se dătură jos până și femeile, cocónele și chiar bătrâniǐ, și începură a sui cum putură grelele cóste, scălcindu-șǐ piciórele în colțurile de piatră, urcând cu multă greutate délurile drepte ca casa, respirând cu anevoință de obosélă, și cu tóte astea mergînd fără să stea, fără contenire, căcǐ frica de cârjalîǐ îǐ sfârcuia pe la spate și le procura puterǐ supraumane. Bietele femeǐ, biețiǐ bătrînǐ și maǐ cu sémă lăuḑele și bolnaviǐ eraŭ ceǐ maǐ de plâns, căcǐ în care nu era chip să mérgă cine-va, fiind-că în unele locurǐ costișul era așa de înclinat în cât carele mergeaŭ într’o rînă și obiectele din ele cădéŭ peste copiǐ, singurele ființe ce rĕmăsese în care maǐ maǐ să le primejduiască viața. Bărbațiǐ valiḑǐ și tineriǐ, boeriǐ ca și negustoriǐ, târgovețiǐ ca și țĕraniǐ se aținéŭ pe lângă loitrele carelor, și împingéŭ cu virtute pe unde era cósta maǐ repede, și aruncaŭ sub róte bolovanǐ ca să nu dea înapoǐ și daŭ mână de ajutor cum putéŭ ca să mérgă maǐ iute și să scape de cârjalîǐ.</p>
<p>Toțǐ voiaŭ să mérgă maǐ iute ca să ajungă maǐ curând, și chip d’a merge maǐ iute nu era! toțǐ cădéŭ de ostenélă din causa greutățiǐ drumuluǐ și chip d’a se repausa nu era căcǐ de la spate îǐ biciuia frica de moarte! Toțǐ ar fi vrut s’o ia rasna pe de lăturǐ ca să iasă maǐ curînd cât maǐ departe, dar pe delăturǐ eraŭ prăpăstiǐ adâncǐ și torente repeḑǐ și înghițitóre. Astă grabă nebună pricinuia maǐ multă întârḑiere și maǐ mare încurcătură. De o dată, cam pe la nămiezǐ, tótă caravana fu nevoită să stea, căcǐ la cotitura grósniculuǐ pripor numit Fruntea luǐ Văsuǐ, care și aḑǐ îțǐ înfurnică trupul când trecǐ pe lêngă el, maǐ multe butcǐ și carete ce apucase să mérgă înainte aprópe în gónă, se opriră în loc de o dată și apoǐ căḑură grămadă unele peste altele în mijlocul drumuluǐ cu roțile și osiele rupte, care se isbise de nisce bolovanǐ marǐ de piatră ce căzuse de curând din peretele munteluǐ vecin. Pas de mergǐ maǐ departe! Astă oprire neasceptată produse o confusiune și o spaimă îndoit maǐ mare ca tóte cele întêmplate până aci. Țipetele, jălcăirile, bocirile, și strigătele desperate începură din noŭ să spintece aerul. Uniǐ vrură să treacă peste orǐ-ce numaǐ să scape și să meargă înainte, dar le fu peste putință căcǐ se aflaŭ pe o înălțime înconjurată la drépta de un perete drept ca casa și la stânga de o prăpastie adâncă de peste 800 metri, în fundul căreia urla Prahova furiósă; înainte se afla obstacolul care întrerupsese calea la locul cel maǐ strîmt și maǐ prăpăstios, chiar la podul peste un torent ce urla într’o adâncime aprópe fără fund, și înapoǐ îǐ oprea frica de urmărirea cârjalîilor; fură dar nevoițǐ să stea pe loc, să pue mâna ca să arunce butcele sfărîmate în prăpastie și să descurce calea. Plânsurile unora, bocetele altora, strigătele bărbaților, țipetele femeilor și plângerile copiilor, unite cu mugetele vitelor, urletele torentelor, sgomotele cascadelor, fășîitul pădurelor și murmurul sĕlbatic al Prahoveǐ, tóte acestea amestecate la un loc produceaŭ o cacofonie teribilă, fiorósă, impunătóre.</p>
<p>In fine după multă muncă și mare zăpăceală scăpară și de ast hop și porniră voioșǐ înainte, dar nu scăpară numaǐ cu atâta, căcǐ la cotitura spre valea luǐ Bogdan caiǐ de la un chervan se speriară de un brad trăsnit care se afla aprópe de drum, și în loc d’a apuca la drépta apucară la stânga și se prăpăstuiră în abis cu chervanul, precum și cu ființele și obiectele ce eraŭ în ele și se făcură cu toțiǐ până jos praf și fărîme. Cai de la chervanul de al doilea se luară după aǐ celuǐ d’ântêǐ și iarășǐ căḑură cu toțiǐ în prăpastie; asemenea sórtă avu și cel d’al treilea, cu tóte că între acesta și prăpastie se pusese maǐ mulțǐ ómenǐ curagioșǐ ca să’l opréscă, asemenǐ și aǐ celuǐ d’al patrulea se aruncară în prăpastie și căḑură în negru abis împreună cu tot ce trăgeaŭ și mulțimea de ómenǐ care li se pusese în cale. Ca să înconjure primejdia ceǐ din urmă fură nevoițǐ să opréscă o clipă pe loc, să prăvăléscă în marginea prăpastieǐ câțǐ-va buștenǐ de copacǐ căḑuțǐ în pădure de bătrînețe și să mérgă înainte maǐ cu bagare de sémă, dar fără întrerupere fără să se gândéscă de a veni în ajutorul celor prăpăstuițǐ.</p>
<p>Abia pe înserate fu la Sinaia, adică la un loc de adăpost maǐ sigur, de unde li se deschidea o cale maǐ lesniciósă. Acolo fură silițǐ, cu tótă graba ce aveaŭ să stea o ḑi ca să se maǐ odihnéscă, căcǐ eraŭ cu totul istovițǐ. Pentru ca să pótă să stea maǐ în linisce, așeḑară chiar în inima strîmtoriǐ, la Valea luǐ Bogdan o stréje puternică de arnăuțǐ și slujitorǐ armațǐ în numĕr de peste 300, care puteaŭ cu multă înlesnire să opréscă în drum în asemenea loc maǐ bine de 3000 de năvălitorǐ, și apoǐ se împrăsciară maǐ liniscițǐ pe poenița dintre Colțiǐ luǐ Barbeș, Păduchiosul, Furnica, Cumpătul, Piscu Câneluǐ și muntele Gaguluǐ.</p>
<p>Nóptea o petrecură bine rĕŭ liniscițǐ, căcǐ starețul Isidor și obștea monastireǐ împărțiră cu dărnicie tot ce avură în îmbelșugatele lor jignițe, și îșǐ datură cu voe buna tóte silințele ca să ușureze și să hrănéscă pe ceǐ în lipsă, dar a doua ḑi vaǐ și, amar! strîmta vale din josul monastireǐ se transformă în adevĕrată vale a plângeriǐ, căcǐ veni iarășǐ o veste mincinósă care spuse cum că turciǐ din Bucurescǐ s’aŭ revoltat, aŭ tăiat pe Vodă, pe Mitropolitul și pe câțǐ boerǐ aŭ maǐ rĕemas, și că apoǐ s’aŭ unit cu cârjalîǐ ce tocmaǐ sosise, și o parte aŭ început să jefuiască și să pârjoléscă orașul, iar altă parte s’a luat după eǐ apucând calea munților. Cine póte descrie țipetele și plânsurile, maǐ ales al le cocoanelor și copiilor, maǐ cu sémă când din causa oboseleǐ se vedeaŭ în neputință d’a merge înainte atât ómeniǐ cât și dobitócele. Din norocire pe la nămiezǐ sosi din Bucurescǐ un curier trămis într’adins de Brâncoveanu cu scrisorǐ care ’ǐ linisci și transformă întristarea în bucurie.</p>
<p>A doua ḑi sosiră în pace în Brașov, dar și acolo nouǐ necazurǐ și supărărǐ, căcǐ nu se găseaŭ atâtea case cât se încapă atâta lume și obiectele de hrană din causa lăcomieǐ Sașilor care nicǐ o dată n-aŭ fost ospitalierǐ și miloșǐ, ajunsese la o scumpete nepomenită. Noroc că sosi de la împĕratul Iosif ordin ca să pue nart potrivit cu adevĕrata lor valóre pe obiectele de consumație și să împartă pe băjenariǐ maǐ sĕracǐ pe comptul împĕrățieǐ prin satele vecine.</p>
<p>XV. Domnia Derbedeilor, apilpisiților și a crailor de Curtea veche</p>
<p>Ceǐ ce rĕmăsese în Bucurescǐ: Domnul, Mitropolitul Dositheǐ, Episcopul Argeșiuluǐ Iosif, Banul Nicolae Brâncoveanu, Banul Scarlat Ghica, vistierul Constantin Filipescu care era în casă bolnav și alțǐ câțǐ-va boerǐ grecǐ ca spătaru Anastasache, etc., nu trăiră de loc maǐ bine ca nenorocițiǐ emigrațǐ în ḑilele dintre 16 și 19 Maiŭ; din potrivă îndurară suferințe mult maǐ împungătóre pentru că traiul lor devenisse fórte îngrozitor. In treǐ ḑile orașiul se pustiise așa de rĕŭ, în cât nu se maǐ vedea țipenie de om pe strade, căcǐ chiar ceǐ nevoiașǐ câțǐ nu putuse din diferite împrejurărǐ să urmeze băjenia cea mare, se dusese de se ascunsese prin pădurile cele marǐ despre munte ca pădurea Vlăsieǐ, a Gherghițeǐ, a Căldărușianilor, etc. pentru ca să pótă la vreme de primejdie să fugă maǐ departe. Nu vedeaǐ pe strade în tot cursul ḑileǐ alt de cât câinǐ flămânzǐ carǐ umblaŭ de colo până colo rătăcind morțǐ de fóme, câte un cerșetor pocăltit ca și câiniǐ cătând pe lângă curtea Domnéscă câte ce-va de mâncare din ceia-ce aruncaŭ puținiǐ arnăuțǐ domnescǐ rămașǐ la curte, saŭ un numĕr óre-care de vagabonḑǐ, ómenǐ fără de căpătêǐŭ, rămășițe din osteniǐ de adunătură congediațǐ de Șuțu, craidonǐ și derbedeǐ, cum le ḑicea lumea pe atuncǐ, carǐ umblaŭ dupe jaf și pungășială pe unde nu păḑeaŭ arnăuțiǐ domnescǐ, saŭ împușcă în lună cu creeriǐ des echilibrațǐ, apelpisițǐ cu mințile sărite, cărora le treceaŭ prin cap fel de năsdrăvăniǐ, pe care vreaŭ să le pue în aplicare acum când se vedeaŭ de capul lor stăpâni să facă orǐ-ce vreaŭ și le trăsnea prin gând. Séra asemenǐ nu se vedea alt de cât un întunerec profund, o besnă complectă, neantul pustiuluǐ, și nu se auḑea de cât urlete de câinǐ, cobitóre cântece de cucuvele ce se încuibase prin cloponițe, și în colo tăcerea mormêntuluǐ! Ți-se strângea inima vĕḑênd în locul activitățeǐ de maǐ înainte, singurătatea cea maǐ absolută, și auḑind în locul sgomotelor viețeǐ de capitală și în locul sunetelor impunătóre ale clopotelor bisericelor și monastirilor numaǐ țipetele cucuvaelor și urletul câinilor!</p>
<p>Dar unde puǐ frica ce muncea pe puținiǐ ómenǐ ce maǐ rĕmăsese într’acel pustiŭ, frică mereŭ ațațată și mărită prin veștile una maǐ înspăimântătóre ca alta ce soseaŭ la curte în fie-ce minut, și prin asceptarea uneǐ nenorocirǐ a căreǐ mărime nu puteaǐ s’o apreciezǐ, căcǐ nu o vedeaǐ încă! Tóte acestea nu fură destule; alte nenorocirǐ veniră să se adaoge spre a face și maǐ intolerabilă cupa de amărăciunǐ ce mereŭ sorbeaŭ nenorocițǐ rĕmașǐ în capitală. In ḑiua de 17 Maiŭ des de diminéță căpeteniele arnăuților și ale turcilor rĕmașǐ la curte pentru paza Domnuluǐ, îndrăsniră să se sue sus, să intre cu zorul în cămările domnescǐ și să céră cu gura mare lefile pe șése lunǐ ce li-se datora de visterie; asemenǐ și ceǐ rĕmașǐ afară în curte descărcaŭ la pistóle în aer și strigaŭ în gura mare să li-se dea lefile, căcǐ la caz contrariŭ vor năvăli în întru și vor jefui palatul.</p>
<p>Vodă și beǐzadea Grigorie îǐ împăcă pe aceștia cu câte ce-va banǐ câțǐ aveaŭ și cu pechi (bine) și promisiunǐ bogate care nu costa parale, căcǐ eraŭ puținǐ și cu puținul de care dispuneaŭ eǐ, puteaŭ să-ǐ astêmpere, dar când să ḑică: Dómne ajută, iată că la 18 Maǐ năvăli în capitală leota de deliǐ, arnăuțǐ și bostangiǐ carǐ veneaŭ cu burta cailor pe pămênt, fugind în ruptul capuluǐ din naintea cârjaliilor cu carǐ nicǐ nu dăduse ochǐ, și care rĕspândi între biețiǐ boerǐ spaimă și maǐ mare, spuind cum că cârjaliǐ veneaŭ după eǐ, maǐ în urma lor, și că s’aŭ oprit ce-va în cale numaǐ ca să maǐ prade Slatina, Pitesciǐ, Roșioriǐ de Vede și alte orășele și sate câte întâlneaŭ.</p>
<p>Acéstă veste care era mincinósă ca tóte cele-alte, înduoi și întrei gróză bieților boierǐ și ’ǐ hotărî să se închiză între zidurile Mitropolieǐ, până se vor întórce câțǐ-va curierǐ ce trămisese spre Vadu Lat și Titu, ca să vaḑă dacă se adevereaŭ spusele arnăuților. Vodă la rêndu-ǐ dădu brdine ómenilor sĕǐ de casă ca să încarce ce maǐ rĕmăsese din lucrurǐ de valóre încă netransportate, în carele ce staționaŭ în curtea de din dos a palatuluǐ și să ascepte ordinele sale.</p>
<p>Dacă vĕḑu aceste preparative de ducă din partea luǐ Vodă și închiderea boerilor în cetatea Mitropolieǐ, Bimbașa Sava din Negotin, căpetenia neferilor și arnăuților ce se întorsese atât de rușinațǐ de la Slatina, aceiașǐ persónă care jucă un rol atât de trist și suferi peste 19 anǐ mórte de ocară după înăbușirea mișcăreǐ luǐ Tudor Vladimirescu, se urcă sus și a spuse luǐ Vodă lămurit să-ǐ dea leafa luǐ și a ómenilor luǐ pe cele 6 lunǐ datorate, că de unde nu nu’l lasă să plece și pârjolesce și prada tot Bucuresciǐ. Vodă le promise că a doua ḑi toțǐ vor fi plătițǐ până la o para, și după ce-ǐ congediă luă disposițiunǐ de fugă înduoit maǐ active.</p>
<p>A doua ḑi, adică la 19 Maiŭ, Banul Brâncoveanu se duse la palat și arătându-ǐ o nouă scrisóre de la ómeniǐ sĕǐ din Slatina, prin care ’ǐ spunea lămurit că în adevĕr o parte din cârjaliǐ a trecut Oltul și se îndrepta spre Bucurescǐ, îǐ ḑise cu asprime:</p>
<p>— Măria ta, ce aǐ de gând cu noǐ? astă-nópte tótă nóptea n’am dormit de frica arnăuților Mărieǐ Tale carǐ s’aŭ răsculat, aŭ umblat forfota prin orașiŭ și într’una aŭ dat focurǐ de pistoale; d’ale mâncăreǐ nu maǐ găsim, căcǐ nu maǐ este cine să le facă, și cârjalîǐ vin năvală preste noǐ fără să îndrăsnéscă cine-va a li-se împotrivi? ce înșelăciune este acésta? orǐ vreǐ să ne perḑǐ pe toțǐ? Dacă Măria ta nu vrea să plece, află că noǐ numaǐ ședem.</p>
<p>Auḑind aceste cuvinte ḑise cu ton hotărîtor, Domnul, după puțină gândire, ridică fruntea în sus și cu ochiǐ inundațǐ în lacrămǐ, ḑise boerilor sĕǐ:</p>
<p>— Dacă voǐ plecațǐ, pe mine cuǐ mĕ lăsațǐ? Aide și Măria ta, răspunse Scarlat Ghica.</p>
<p>— Să plec, dar cum? nu mĕ lasă arnăuțiǐ meǐ carǐ ’șǐ cer lefurile și eŭ n’am de unde să le daŭ.</p>
<p>— Mânjesce ochiǐ bimbașiǐ cu ceva; până atuncǐ noǐ ne ducem la Colentina și te asceptăm până de séră în casa nóstră de acolo.</p>
<p>După ce se luă acéstă hotărîre, boeriǐ eșiră din palat, îșǐ luară după a casă ce maǐ putură să ia și se dusse la locul indicat, unde asceptară cu nerăbdare ora apusuluǐ sóreluǐ cu carele încărcate și cu butcele gata de pornire spre Moldova cum se învoise cu Vodă. Pe la cină însă veni într’un suflet spătaru Anastasache cu maǐ mulțǐ călărețǐ să le spue să fugă cât maǐ în grabă, căcǐ slujitoriǐ de la curte s’aŭ revoltat, aŭ ucis pe Domn, căcǐ n’aŭ putut să le dea lefile și aŭ început să prade palatul. Boeriǐ auḑind astă scire tristă ce li se comunică de un personagiŭ al curțeǐ atât de important, n’aŭ maǐ stătut să cineze, de și era masa gata, ci s’aŭ sculat cu repeziciune și aŭ plecat spre Gherghița, fugind uniǐ maǐ iute și alțiǐ maǐ încet după cum le era caiǐ maǐ bunǐ orǐ maǐ proștǐ; dintr’astă causă s’aŭ rĕslățit uniǐ de alțiǐ și din pricina întunericuluǐ nopțiǐ care’ǐ sosi din urmă, s’aŭ rătăcit, și perḑînd drumul aŭ umblat tótă nóptea prin pădure, în cât tocmaǐ în revĕrsatul zorilor s’aŭ putut regăsi și aŭ mers până la Gherghița. Acolo fiind strimtorațǐ de fóme se oprire ca să îmbuce ce-va și să maǐ priméscă ce-va scirǐ de la Bucurescǐ.</p>
<p>Pe când se pregăteaŭ ca să se pue la masă iată că sosiră doǐ grecǐ dómnescǐ călărǐ în fuga mare, care spuse că în nóptea precedentă s’aŭ revoltat arnăuțiǐ și turciǐ, și înțelegêndu-se între eǐ, aŭ mers în corpore la curtea domnéscă și aŭ început să céră în gura mare să le rĕspunḑă imediat lefile, că de unde nu ucid pe toțǐ din palat și apoǐ îl daŭ pradă foculuǐ. Eșind beizadea Grigorie în balcon, a început să se adreseze la eǐ cu vorbe bune, să’ǐ încredințeze că la ḑiua de sigur le va plăti la toțǐ tot ce li se datora și ’ǐ a rugat cu îmbunărǐ să se liniștéscă.</p>
<p>După aceia a chemat în întru pe căpetenia lor, bimbașa-Sava, și cum l’a vĕḑut în cămara domnéscă, Vodă l’a îmbrăcat cu conteșiŭ, ’ǐ a dat și vr’o 3000 leǐ bacșiș pentru buzunarul luǐ, i-a maǐ dăruit și un armăsar si l’a rugat cu lăcrimǐ ferbințǐ să ’l facă scăpat, și să spue la ómeniǐ luǐ că el a eșit la plimbare prin satele vecine, iar a treia ḑi să să ducă la Târșior, unde s’a mutat de treǐ ḑile hasnaoa domnéscă ca să priméscă lefile tuturor ómenilor sĕǐ. Ca să’l îmbuneze și maǐ mult și ’să’ǐ măguleze deșertăciunea, îǐ dătu la mână și pitac prin care ’lŭ orînduia ca caimacam domnesc în lipsă-ǐ.</p>
<p>Sava care era un om fórte lacom și deșert, primi propunerea, îșǐ luă ómeniǐ și se duse cu eǐ la conacul lor ca să se cinstéscă și să chefuiască și lăsară curtea domnească pustie și fără de pază. Cum a vĕḑut una ca asta, Domnul numaǐ de cât s’a dat jos din palat, s’a urcat fuga în caretă cu beizadelele Grigore și Iancu, și urmat de toțǐ ómeniǐ curțeǐ sale călărǐ câțǐ îǐ rĕmăsese credincioșǐ, a eșit din oraș și s’a dus drept la Colentina, creḑînd că îl ascepta încă boeriǐ. Acolo negăsind pe nimenǐ a dat ordin vizitiuluǐ să apuce drumul spre Văleniǐ-de-munte ca să trécă maǐ curînd în Transilvania.</p>
<p>Mitropolitul și boeriǐ cum auziră aceste amănunturǐ, s’aŭ spăimântat fórte mult, și în loc de a se pune la masă, s’aŭ urcat iute în butcǐ și aŭ început să fugă în góna cailor, dar nu spre Moldova unde le fusese vorba maǐ ântêiŭ, ci spre Văleni de-Munte încotro se îndreptase vodă, iuțind cât putéŭ caiǐ, de teamă să nu fie ajunșǐ de arnăuțǐ, care de sigur vĕḑêndu-se păcălițǐ, negreșit s’ar fi luat în urma fugarilor. Numaǐ banul Nicolae Brăncoveanu și câțǐ-va din rudele și curteniǐ sĕǐ nu ’șǐ schimbară gândurile ci se îndreptată spre Focșianǐ.</p>
<p>Ajungênd la Vălenǐ maǐ o dată cu vodă și găsind acolo pe Ghica bătrînul și vr’o 20000 Bucurescenǐ și Ploescenǐ băjenarǐ, boeriǐ și maǐ cu sémă Ghiculeștiǐ vrură să maǐ stea pe loc ca să priméscă noǐ scirǐ, dar Vodă nu se învoi, ci cum vĕzu pe toțǐ boeriǐ sĕǐ adunațǐ, fără a perde timp s’a urcat în caretă cu fii sĕǐ și a dat imediat ordin de pornire, și plecă repede spre hotarele Transilvanieǐ, urmând în sus cursul rîuluǐ Teleajenu până ce ajunse la hotar.</p>
<p>Boeriǐ vĕḑênd fuga Domnuluǐ se grăbiră a pleca după el și poporul a se lua după boerǐ și a forma o caravană aprópe tot atât de uriașă ca și aceia după apa Prahoveǐ. Pe aci însă drumul nu era atât de prăpăstios și de primejdios ca acela al Prahoveǐ, căcǐ valea e largă și munțiǐ nu tocmaǐ atâta de înnalțǐ. Eǐ trecură pe lângă schitul Susana, și ajungând pe platoulŭ Bratoceǐ, se despărțiră în douĕ ramurǐ, căcǐ potecile preste munțǐ pe aci eraŭ mult maǐ strimte și maǐ grele ca cele de la Predeal. Una din aceste ramure lăsă schitul Cheia la drépta, trecu punctul Bratocea și începu a sui repedea și prăpăstiósa cóstă a munteluǐ Cuihaș, iar alta apucă pe lîngă colțorósele vîrfurǐ ale Slonuluǐ și pe lîngă schitul Cheia, și începu a sui prăpăstiósa cóstă a vĕrfuluǐ Craiuluǐ, a căruǐ culme se ridică la o înălțime de peste 2250 metre, de și din depărtare ți s’ar părea că l’aǐ sări printr’o singură săritură. Nimmic nu era maǐ greŭ și maǐ anevoios până acum doǐ anǐ, adică maǐ nainte de terminarea șoseleǐ Bratocea-Sianț, ca suișiul pe cósta dréptă, plină de bolovanǐ, udată de nenumĕratele isvóre care transforma drumul într’un etern noroǐ, adică ca drumul ce ducea pe lîngă Ciuhaș spre Sanț; dar iarășǐ nimic nu era și nu este chiar aḑǐ maǐ anevoios ca suișul pe Vĕrful Craiuluǐ! Pentru ca să facă cine va drumul până pe platoul Ciuhașuluǐ și până dincolo de Poiana-Feteǐ, îǐ trebuia nu maǐ puțin de ḑece ore și peste șése perechǐ de boǐ, căcǐ cu caǐ era peste putința trăsurilor ca să suie acele cóste. Pentru a îndeplini acest serviciŭ veniră o mulțime de țĕranǐ din împrejurimǐ, până și de la Măneciul Ungurenǐ, căcǐ li se plătea bine, dar fu peste putință să ajungă pentru tóte trăsurile, ast-fel că multe butcǐ fură nevoite să fie trase bine rĕŭ de caiǐ lor, iar femeile și copiǐ din ele a merge pe jos, fără măcar să fie adăpostițǐ de vre-un arbore, căcǐ de la trecerea ultimuluǐ crac al Teléjenuluǐ în colo pădurea dispare și atăt Ciuhașu și Vêrful Craiuluǐ rĕmân pleșiuve și góle de orǐ-ce vegetație.</p>
<p>După ce după multe și peste mĕsură de marǐ greutățǐ băjenariǐ se vĕzură sus pe slemnea munteluǐ, toțǐ uitară necazurǐ și nevoǐ și se aruncară pe iarbă să se odihnéscă, dar de o dată o plóe rece amestecată cu spic cu zăpadă, căcǐ pe vêrful Craiuluǐ adesea ninge și vară, începu să inunde pămêntul și pe călătorǐ, care nu putură găsi nicǐ un arbore ca să se adăpostéscă. Dintr’astă pricină multe femeǐ, bătrînǐ și copiǐ se bolnăviră de răcélă și muriră maǐ târḑiŭ. Pe sub séră băjenariǐ se scoborîră în vale uniǐ pe la Șanț și alțiǐ pe la Zizin unde maseră nóptea, și a doua ḑi de diminéță traversară Săcelele și Dărstele și ajunse bine rĕŭ la Brașov. Domnul cu beizadelele, de și ajunsese maǐ ântêiŭ nu întrară în oraș, ci remaseră în vama Șanțuluǐ asceptând cu neastâmpăr să le soséscă și restul familieǐ care plecase cu o ḑi înainte cu spătaru Anastasache și nu maǐ sosea.</p>
<p>Iată pentru care pricină întârḑiase așa de mult spătaru Anastasache: Bimbașa Sava a doua ḑi se dusese după vorbă la Târșior ca să ia lefile ómenilor sĕǐ din hasnaoa domnéscă, și negăsind nimic și pe nimenǐ, înțelesese că a fost tras pe sfóră de cătră vodă, și se luă după el împreună cu câțǐ-va ómenǐ d’aǐ sĕǐ călărǐ pe caǐ bunǐ, dar în loc să apuce calea Teléjenuluǐ, apucă pe a Buzeuluǐ, și în loc de a da de Domn dătu de familia domnéscă, adică de fiicele luǐ vodă și de spătarul Anastasache, pe carǐ îǐ opri în loc și îǐ înconjură, din tóte părțile amenințându-ǐ cu gurele pistólelor lor. Bietele fete speriate ca să scape dătu bimbașiǐ o lădiță cu scule care valoraŭ peste 50000 leǐ, și acesta, cum se vĕḑu stăpân pe atâtea scumpeturǐ, numaǐ de cât le dătu drumul, și el apucă spre Moldova împreună cu escorta sa ca să împartă cu eǐ și să nu maǐ dea ochǐ cu ceǐ alțǐ arnăuțǐ. Printr’acest pas se lipsi și de căimăcămie și lasă capitala în plata domnuluǐ.</p>
<p>Familia domnéscă trecu de acolo vama pe la Fața-cheeǐ, trecu la Zagon și aflând că Vodă o ascepta la Șanț, se îndreptă spre partea loculuǐ și după ce se întâlniră cu Vodă și beizadelele porniră cu toțiǐ spre Sighișióra, unde împĕratul Iosif preparase nenorocituluǐ domn cuartier de retragere și unde peste puțin îǐ sosi mazîlia de la Pórtă.</p>
<p>In timpul acesta arnăuțiǐ înțelegênd că și vodă și bimbașa Sava ’ǐ a tras pe sfóră fură cuprinșǐ de furie mare, și unindu-se din noŭ cu turciǐ, începură a preda palatul, casele boerescǐ, bolțile negustorilor și tot ce găsiră maǐ bun după aceia eșiră din oraș încărcațǐ de bogate prăḑǐ și se împrăsciară prin țéră de témă să nu dea peste eǐ vreun pașă de la vr’un serchat vecin și să’ǐ pedepséscă cum meritaŭ.</p>
<p>După ce plecară și arnăuțiǐ și turciǐ și orașul rĕmase cu desăvîrșire pustiu și lipsit de orǐ-ce pază si de orǐ-ce formă de guvern, iată că eșiră la ivélă din ascunzătorile lor tóte haimanalele, toțǐ vagabonḑiǐ, toțǐ derbedeiǐ si toțǐ disperațiǐ, pe care poporul îǐ numeaŭ craǐ pentru că eǐ se plimbaŭ ca craidoniǐ nóptea cu lăutarǐ în tot timpul când populațiunea onestă și muncitóre suporta greutățile nenumeratelor angarale și se chinuiaŭ de grija nenorocirilor ce amenința țara. Toțǐ aceștǐ ómenǐ fără căpătăiŭ eșiră la ivélă și nicǐ una nicǐ alta puse mâna pe frênele guvernuluǐ și se încercară să alcătuiască o administrație și o poliție demnă de eǐ, adică administrația și poliția jafuluǐ și a pungășelelor. Ceia ce rĕmăsese ne jefuit de arnăuțǐ și turcǐ fusese jefuit și pungășit de eǐ sub pretext de a pune bine aceia ce găséŭ pus rĕŭ, și ceia ce scăpase din ghiarele acelora, din ale acestora nu scăpă.</p>
<p>După ce jefuiră curțile boerescǐ, casele și prăvăliele negustorescǐ și chiar locuințele prostimeǐ, se duse de jefuiră și eǐ palatul domnesc, dar maǐ bine ca arnăuțiǐ, căcǐ aceia făcuse lucrurile în pripă, pe când eǐ le făceaŭ în delete căcǐ n’aveaŭ de ce se grăbi. In urma acesteǐ isprăvǐ se instalară în palatul domnesc de la Curtea Veche, de unde le proveni și numele de Craǐ de Curtea Veche, și îșǐ alese dintre eǐ pe unul Domn, pe altul mare ban, pe altul mare vornic, și pe alțiǐ marǐ logofețǐ, marǐ vistierǐ, marǐ postelnicǐ, marǐ spătarǐ, marǐ agǐ, marǐ comișǐ, etc. Căpitanul lor, un vagabond de origină arnăut, a nume Melamos, care până atuncǐ fusese bocceagiu, fusese ales de Domn, îǐ pusese în cap cuca domnéscă, pe umerǐ conteș de mare paradă și în mână busduganul de domn, și după aceia scoțându-l pe stradele principale, îl plimbă cu o pompă comică, umplând aerul de vociferațiǐ sĕlbatice. După ce se săturară de plimbat, sparse oblónele la câte-va cârciumǐ, intrară în pivnițe, desfundară o mulțime de buțǐ și bolobóce și începură a se da la cele, maǐ scârbóse orgiǐ fără de nicǐ un frîŭ și fără de nicǐ o rușine. In fine săturându-se și de orgiǐ și ne maǐ avênd ce jefui, se preparară a da foc și orașuluǐ, dar din norocire pentru el, beșleagă Ibraim bosniacul, care sta la Cotrocenǐ împreună cu câțǐ-va ostașǐ turcǐ, prinse de veste, și intrând în oraș, puse mâna pe dalcauciǐ și derbedeiǐ și începu a spânzura pe care punea mâna; ast-fel că în scurt timp toțǐ desmeticǐ se făcură nevĕḑuțǐ. După aceia, în lipsă de boerǐ, făcu mare spătar pe un boerănaș de a treia tréptă anume Guliano, om fórte stricat; iar agă pe un om din popor dar inteligent și fórte onest, care se numea Polcovnicelul Ioniță. Pe urmă aduse din orășelele vecine măcelarǐ și brutarǐ, strânse o parte din fugariǐ de prin pădurǐ, asigurându-ǐ că nu vor păți nimic, și în scurt timp restatorniciră rostul orașuluǐ.</p>
<p>Aflând prin un curier trămis de Ibraim despre cele întêmplate în Bucurescǐ, Hasan-pașa de la Nicopole și Tersenicli aianul Rusciuculuǐ care se întorsese de curênd de la împresurarea Vidinuluǐ, căcǐ Sultanul în urma intervenireǐ bĕtrênuluǐ Hasan-pașa, iarășǐ ertase și se împăcase cu Pasvantoglu întărindu-l din noŭ în funcțiunea de pașă al Diiuluǐ, aianiǐ se înțelese între eǐ, și luând cu dênșiǐ un numĕr óre-care de armată, veniră aci în grabă spre a pune lucrurile la bună orênduială. Maǐ ântêiŭ chemară de la Focșanǐ pe Banul Nicolae Brâncoveanu, care trecuse în Moldova numaǐ cu câțǐ-va boerǐ și cu Abdi Divan efendisi, și care se întórse în Bucurescǐ la 3 Iunie 1882, și cum sosi îǐ încredință administrarea țĕreǐ; după aceia chemă prin trămișǐ într’adins pe toțǐ băjenariǐ câțǐ se maǐ găseaŭ adăpostițǐ pe la Gherghița, Văleni de Munte, Câmpina și Buzĕŭ, scrise și la ceǐ din Brasov, Făgăraș, Sibiŭ și satele vecine să se întórcă înnapoǐ, căcǐ s’a făcut linisce și nu maǐ avéŭ de ce să se témă, și în fine trămise 2000 oamenǐ aleșǐ și credincioșǐ spre Caracal ca să gonéscă pe cârjalîǐ, unde găsiră încă pe Achmed Nazîrul Brăileǐ tot țiindu-ǐ înconjurațǐǐ.</p>
<p>Cum sosiră acolo bătălia începu cu îndoită vigóre, dar maǐ seriósă ca pân’acum, căcǐ oșteniǐ sosițǐ din noŭ daŭ în carne vie iar nu în vênt. Cârjaliǐ se bătură cu desperare, dar încetul cu încetul începură să o slăbéscă, căcǐ fiind de peste ḑece înconjurațǐ începuse să isprăvéscă provisiile de mâncare. In cele din urmă vĕḑênd că nu maǐ era cu putință ca să maǐ resiste, îșǐ lăsară acolo rănițiǐ, și într’o nópte făcură o eșire desperată, năvăliră furioșǐ spre peretele încunjurătorilor, îl sparse prin puterea isbireǐ lor și o luară la fugă.</p>
<p>Vĕḑêndu-se afară de linia de înconjurare, ca să scape maǐ lesne de urmărirea Nazîruluǐ care se luase după eǐ, se despărțiră în douĕ, și apucară: Manaf și aǐ sĕǐ drept spre Calafat, iar Cusangiali spre Turnu-Măgurele ca să apuce să se închidă în cetatea de acolo. Planul lor însă nu se putu realisa, pentru că și Nazîrul îșǐ împărți oastea în douĕ și’ǐ urmări fără preget și fără cruțare, și’ǐ bătu de nenumĕrate orǐ, și le reduse numĕrul lor la maǐ puțin de jumĕtate, și’ǐ fugări îndreptându-ǐ pe toțǐ tot spre Calafat până aruncară pe Dunăre, unde’ǐ ascepta încă caicele de nimenǐ supărate, și’ǐ prigoni până ce intrară în Vidin. Dacă turciǐ ar fi fost ómenǐ de ispravă cârjaliǐ în Vidin n’ar fi maǐ intrat, ci cu toțǐ ar fi perit, numaǐ să fi consimțit strejile turcescǐ după marginea Dunăriǐ să le închidă calea.</p>
<p>Tersenecli și Hasan-pașa nu stătură mult timp în Bucurescǐ, căcǐ aflând că baniǐ rusescǐ a revoltat contra Porțiǐ încă pe un pașe, pe cel maǐ rĕŭ din toțǐ, pe Giurgi-Osman care fusese exilat în Asia, și că Sultanul strîmtorat de atâta revolte ’ǐ a acordat ertarea și pașialîcul Silistreǐ, toțǐ pașiǐ și aianiǐ după marginea Dunăreǐ se spăimântără, căcǐ acel pașe era fórte rĕŭ și crud, și după ce ținură un mare sfat în Bucurescǐ, la care asista: Ilicoglu, Batal-aga, Satoglu, Asta-noglu, Hagi Omeroglu, Mehemed Ali beiŭ, Giaurlmam, Tărnoglu, Hasan Bairactaru și alțǐ maǐ mulțǐ aianǐ și pașale, se hotărîră a se duce cu toțiǐ în strâmtorile Balcanilor cu oștile lor și să ’ǐ dea rĕsboiŭ de mórte.</p>
<p>Pentru aceia maǐ sus pomenițiǐ lăsară în Bucurescǐ un numĕr óre-care de óste, încredințară guvernul țereǐ în mânele luǐ Dimitrie Hangerliu trămis de la Iașǐ ca caimacam al luǐ Alexandru Vodă Suțu, numitu de Poartă vremelnicesce ca domn al ambelor țerǐ; și se duse drept la Balcanǐ, unde spre ciuda Rusieǐ, nu se dătu rĕsboiŭ ci se făcu pace, căcǐ Giurgi Osman-pașa renunță la pașalicul Silistrii și se mulțumi cu altŭ post maǐ depărtat de Dunăre.</p>
<p>XVI. Activitatea boerilor emigrațǐ</p>
<p>Maǐ nainte de a se orîndui un noŭ domn în loculŭ fugaruluǐ domn Mihaǐ Șuțu, iata cu ce se ocupară boeriǐ ceǐ maǐ fruntașǐ aǐ țĕreǐ în bajenăria lor: După ce ajunse și se stabiliră în Brașov, eǐ începură să se consfătuiască între eǐ asupra sórteǐ ce asceptă pe nenorocita lor patrie și asupra mijlócelor prin care s’o scape cu o oră maǐ curînd de nenorocirile ce o băntuiaŭ, care proveneaŭ numaǐ din defectuósă, abusivă și barbară cârmuire a Turcilor și a uneltelor lor.</p>
<p>Din prima zi boeriǐ se despărțiră în douĕ tabere opuse; una cea maǐ numerósă condusă de banul Costache Ghica și banul Pană Filipescu era de părere să trimită o dolénță la Țarul Rusieǐ și să’l róge ferbinte a lua din noŭ nenorocita lor patrie sub înalta sa protecțiune și a o scăpa de Turcǐ; aceștia rĕmase în Brașov; alta cea maǐ puțin numerósă ca cantitate dar compusă din ceǐ maǐ fruntașǐ din boerǐ, spre exemplu: mitropolitul, episcopul, banul D. Ghica și fiǐ sĕǐ, Manolache Brâncoveanu, Dumitru Racoviță, Radu Golescu, fiul sĕŭ Dinicu, Scarlat Câmpinénu, Isac Ralet etc. se duse la Sibiŭ, și uninduse cu boeriǐ din Craiova, alcătuira un arz către Pórtă prin care o ruga să curme cu o oră maǐ curînd relele cc apăsaŭ grumajiǐ nefericiteǐ lor patriǐ, și tot de o dată să trimită pe unulŭ dintre eǐ la Paris ca să vadă ce se face Nicolae Dudescu cu misiunea sa, despre care până acum n’am maǐ vorbit nimic pentru că de la 1797 și până la 1802 nu maǐ dătuse celŭ maǐ mic semn de viață.</p>
<p>Cea d’ântêiŭ grupă îndată ce a alcătuit petiția către Impĕratulŭ, prin care, pe lângă multe altele, cerea ca domn pe tînărul Constantin Ipsilante unelta Rusieǐ cea maǐ fidelă, și de îndată ce a subscris’o cu toțiǐ, a dat’o vice-consululuǐ rusesc care fugise împreună cu eǐ, și acela s’a dus nu maǐ de cât la St.-Petersburg și a dat’o în mâna Impĕratuluǐ Alexandru Pavlovicǐ care înlocuise pe tatăl sĕŭ încă de la 24 Martie anul 1801. Țarul care începuse a căuta pricină de gâlcévă Turcieǐ pentru că acésta se împăcase cu Francia și începuse din noŭ să favoriseze politica francesă, îndată ce a primit acéstă petiție a dat ordin secretaruluǐ împĕrătesc să scrie ambasadoruluǐ sĕŭ ca să mérgă în persónă la Sultanul și să ǐ céră în numele sĕŭ, precurmarea relelor ce bântuia principatele Române și a îndestula ruga boerilor, adică de a numi ca domn pe Constantin Ipsilante, în conformitate cu disposițiunile tractatuluǐ de la Kuciuc Kainargi, adică pe termen de 7 anǐ, căcǐ la cas contrariŭ îǐ va declara rĕsboiŭ ca unuǐ călcător al aceluǐ tractat.</p>
<p>Sultanul primind acéstă încunoscințare din partea ambasadoruluǐ rusesc se turbură fórte, și în loc d’a învinovăți netrebnicia guvernuluǐ sĕŭ, se mânie pe Alexandru Moruzi fostul domnitor, care petrecea la Constantinopole, acusându-l ca pe cea maǐ principală causă a rĕuluǐ, căcǐ în timpul domnieǐ sale îǐ tăinuise adevĕrul și ’ǐ spusese minciuni liniscitóre ca sa ’șǐ atragă laude, din care pricină Parvantoglu s’a întărit și mărit până a adus împărăția la marginea prăpăstieǐ peireǐ. In aprinderea mânieǐ sale fu p’aprópe să dea ordin să’l tae, ceia ce ar fi și făcut dacă nu se punea la mijloc regiale influente ca să potoléscă pe împĕratul și să ’l facă scăpat. După aceia, ca să maǐ micșoreze primejdia și să ’șǐ împuțineze dușmaniǐ, a scris firmanul prin care ierta pe Pasvantoglu și în fine a scris și tuturor pașialelor după marginea Dunăreǐ ordine severe de a se feri în viitor de țara Românéscă și a da pace raielelor din coprinsul eǐ, ne supărându’ǐ întru nimic, căcǐ la cas contrariŭ pe cine-va prinde vinovat îl va ucide fără de milă.</p>
<p>Primind în acelașǐ timp arzul celor alțǐ boerǐ, îǐ maǐ trecu scârba și mânia ce îǐ pricinuise doleanța celeǐ alte părțǐ ce îǐ parvenise prin Țarul Rusieǐ, și trămise la Brașov și Sibiŭ firman împĕrătesc prin care invita pe boerǐ și pe popor de a se întórce fiecare pe la casele lor fără de nicǐ o grije. In ceia ce privea cererea Rusieǐ de a se numi Ipsilante ca domn, Sultanul de o cam dată o dădu la o parte, căcǐ se opunea la realisarea sa atât regialurile sale cât si elciul Francieǐ care reintrase iarășǐ în bunele graciǐ ale divanuluǐ turcesc, și nu vru nicǐ de loc să asculte vorbele eleiuluǐ rusesc.</p>
<p>Boeriǐ ostilǐ Rusieǐ, care chiar de atuncǐ începuse a se numi partid românesc și care se hotărâse a respinge orǐ-ce conlucrare cu Rusia saŭ cu orǐ-ce putere vecină afară de Turcia, ca păgubitóre intereselor țereǐ, și care îșǐ dăduse tóte silințile ca să dobândéscă protecția Francieǐ si a luǐ Napoleon Bonaparte, a căruǐ stea mereŭ crescea, după ce trămise arzul la Pórtă ca să dovedéscă că între eǐ și partisaniǐ Rusieǐ nu era nicǐ un amestec și că eǐ aŭ rĕmas credincioșǐ sultanuluǐ, se grăbiră a trămite pe unul din eǐ, și anume pe tînĕrul Dinicu Golescu la Paris ca să afle de urma luǐ Dudescu și, de ceia ce a făcut el p’acolo. Junele Golescu nu stătu mult timp fără să trămită nerăbdătorilor emigrațǐ scirǐ despre el, ci îndată ce ajunse și dobândi informațiele de care avea nevoe, se grăbi a scrie părinteluǐ sĕŭ o epistolă care înveseli pe toțǐ boeriǐ pămîntenǐ.</p>
<p>El printr’acea epistolă spunea că Dudescu să ruina la Paris dând balurǐ și banchete la persónele cele maǐ marcante și maǐ influente din anturagiul luǐ Napoleon, că d-na de Stael și d-na de Recamier amicele intime ale primuluǐ consul, la fie-ce ospăț al luǐ Dudescu, la care luaŭ parte, ceia ce se întâmpla fórte adesea, găseaŭ sub șervet câte o bóbă de mărgăritar maǐ mare ca mazărea, saŭ câte un diamant, orǐ câte un robin saŭ smarand, pentru ca să pue la vreme cu prilej câte o vorbă bună pe lângă puternicu lor amic în favórea Românilor, că grație stăruitórelor lor intervenirǐ, atât Bonaparte cât și franceziǐ aŭ început să cunóscă țĕrile române, pe care până atuncǐ le confundase cu Turcia, că a dobândit amiciția generaluluǐ polonez Poniatovski, care cunoscea principatele și importanța lor strategică, că a dobândit încredințare de la acesta, că dacă armiele francese ar împinge rĕsboiul până în Rusia, el va îndupleca pe primul consul să trécă prin principate și să le redea vechia lor splendóre, și că Napoleon a trămis deja ambasadoruluǐ sĕŭ instrucțiǐ ca la caz de vr’o vacanță eventuală în Valahia, să stăruiască cu insistență, ca până va reuși a pune pe tron un domn pămîntean, să mute la Bucurescǐ pe Alexandru Șuțu domnul Moldoveǐ, un partisan înfocat al politiceǐ francese, care a făcut multe fapte bune și folositóre de când domnea în Moldova. Ceva maǐ mult, Golescu vesti tatăluǐ sĕŭ că ambasadorul frances deja a reușit să înduplece pe Sultanul a da domnia protegiatuluǐ Francieǐ și că deja Șuțu ’și a ocupat tronul de o cam dată vremelnicesce încă din ḑiua de 29 Iunie anul 1802.</p>
<p>Cum aflară acéstă noutate, boeriǐ veseli și plini de speranță se grăbiră a scri luǐ Dudescu o epistolă prin care ’ǐ mulțumea de tot ce a făcut, și îl îndemna să mérgă înainte pe calea ce a apucat, promițêndu-ǐ tot sprijinul lor atât moral cât și material, și legându-se solemn d’a face tóte sacrificiele ca să ’ǐ scape averea din ghiarele lacomuluǐ Băltărețu.</p>
<p>După aceia trămise pe unul din eǐ la Iașǐ ca să afle câte ce-va despre noul domn ce le sosise, și pe urmă începură să se pregătéscă ca să se întórcă în țéră. Iată ce informațiǐ dobândiră eǐ de la Iașǐ:</p>
<p>Alexandru Vodă Șuțu era fiul luǐ Nicolae Șuțu și se supranumea și Dracache; el îșǐ făcuse studiele în Paris, numĕra o mulțime de amicǐ între ómeniǐ politicǐ aǐ Francieǐ din acea epocă și dobândise scaunul domnieǐ Moldoveǐ prin influența ambasadoruluǐ frances din Constantinopole și intrase în posesiunea tronuluǐ sĕŭ cam pe la finele luǐ Octombre anul 1801, adică cam odată cu unchiul sĕŭ Mihaiŭ Șuțu care se suise pe tronul Valachieǐ. El, după cum mărturisesce și Postelnicul Drăghicǐ, a guvernat țéra în mod părintesc și ’ǐ a respectat drepturile cu sfințenie. In timpul sĕŭ țéra a prosperat, și poporul s’a simțit pe deplin fericit, în cât toțǐ ’ǐ a dat titlu de părinte al patrieǐ; pentru aceia trecerea sa din Moldova în Valachia fu primită de Moldovenǐ cu părere de rĕŭ, și boeriǐ ceǐ maǐ fruntașǐ îl petrecură la plecare până aprópe de Rachova, pe drumul Vasluiuluǐ, ca pe nicǐ unul din predecesoriǐ sĕǐ când plecară din domnieǐ.</p>
<p>Aste scirǐ înveseliră pe boeriǐ din partidul național și ’ǐ făcură să pornéscă numaǐ de cât din Sibiŭ spre a intra în țéră prin Brașov. Ajungênd acolo aflară că Alexandru vodă a intrat în esercițiul funcțieǐ sale, dar că Pórta n’a numit în Moldova pe nimenǐ în locu-ǐ, ci l’a lăsat tot pe el să ocârmuiască și acest principat, ceia ce nu făcuse nicǐ o dată până atuncǐ. Eǐ maǐ aflară că Vodă, ne găsind nicǐ de loc banǐ în visterie, a început să răfuiască cu baniǐ sĕǐ ostile împĕrătescǐ de datoriele din trecut și să le dea drumul ca să se întórcă iar peste Dunăre; maǐ aflară încă că partisaniǐ Rusieǐ nu ’lŭ putea suferi, îǐ aruncaŭ maǐ naînte de a se convinge dacă faptele luǐ eraŭ bune saŭ rele ponosul de Romanomachos, și că aŭ trămis Porțiǐ un arz prin care cerea înlocuirea sa cu Ipsilante, fără care nu consimțeaŭ a se întórce în Bucurescǐ.</p>
<p>Ceǐ din Sibiŭ aflând acestea se mâhniră fórte, se încercară a îndupleca pe rusofilǐ să renunțe la acéstă demarșe, și vĕḑînd că nu era speranță de reușită, îǐ lăsară în plata sfîntuluǐ și intrară în țară mâhnițǐ. Pe când boeriǐ săpaŭ pe Șuțu, acesta îșǐ da tóte silințele să întemeieze orașul, să întocméscă o miliție seriósă conformă cu epoca, care să apere siguranța locuitorilor, să goléscă țara de turcǐ și să-ǐ vindece rănile ce o băntuise până atuncǐ. El solicită și obținu de la Pórtă iertarea unchiuluǐ sĕŭ Mihaǐ Șuțu, care după aceia putu să trécă din Sighișióra prin țara Românéscă ca să se ducă la Constantinopole, unde peste puțin timp muri în sărăcie, din causă că numeroșiǐ sĕǐ creditorǐ s’aŭ făcut stăpânǐ pe tótă averea sa, și în fine, după ce puse tóte la cale, scrise mitropolituluǐ, episcopilor și boerilor ca să se întórcă în țară, și după aceia se puse a guverna țară cu prudență și înțelepciune, dar pe când se ascepta maǐ puțin, pe la mijlocul luneǐ luǐ August 1802, primi ordin de la Pórtă să se întórcă la Iașǐ, căcǐ în Valachia a fost numit domn Constantin Ipsilante. Reușise partisaniǐ Rusieǐ!</p>
<p>El nu avu parte să stea mult timp nicǐ acolo, căcǐ cum ajunsese la Iașǐ primi firman de mazîlire și de înlocuire cu vestitul Alexandru Moruzi care adusese pe capul Valahieǐ nenorocirea pasvantlîilor și cârjaliilor. Politica francesă fusese învinsă la Constantinopole de către cea ruséscă care deja apăsa cu greutatea călcâiuluǐ sĕŭ pe nenorocitul bolnav de la Stambul!</p>
<p>Sinaia, 1890, Septembre 14.</p>
<p>Cum aŭ domnit Ipsilante și Moruzi, ce isprăvi aŭ făcut în cursul domnieǐ lor și ce evenimente aŭ urmat după aceia vom afla în schița istorică ce va apare în calendarul pe anul viitor.</p>
<p>N. D. POPESCU.</p>
</body>
 </text>
</TEI>
