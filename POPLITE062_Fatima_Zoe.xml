<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Zoe sau După divorț: ediție POPLITE </title>
            <author>Fatima</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>corectură manuală</resp>
               <name>Lucreția Pascariu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781566"></ref>
         </publicationStmt>
         <sourceDesc>
            <bibl>
               <author>Fatima</author>
               <title>Zoe sau După divorț</title>
               <pubPlace>București</pubPlace>
               <publisher>FOILETONUL REVISTEI „UNIVERSUL LITERAR”</publisher>
               <date>1892</date>
               <decoNote type="ilustratii" subtype="no"/>
               <dim unit="char" type="mare"/>
               <extent>
                  <measure unit="word">4257</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="incomplete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma incompleta.</p>
         </projectDesc>
      </encodingDesc>
   </teiHeader>
  <text>
        <body>
           <p>(Urmare).</p> 
<div type="chapter" n="1">
<p>Bietul Deleanu,  care se simțea de prisos între dânșii, era ca pe ghimpi. Era mulțumit de întorsătura ce o luaseră lucrurile. După fizionomia lui Alexandru, care părea tare mișcat, presimți o împăcăciune între amândoi soții. Se bucură cu deosebire pentru mult încercata Zoe, și-și luă rămas  bun de la ei întru-un mod  foarte amical.</p>
<p>Zoe presimți și ea niște dispoziții mai bune la Alexandru, dar nu se bucură atât, întâi pentru că suferise prea mult din cauza lui, ca să-l poată ierta așa ușor, apoi pentru că-i cunoștea acum ușurința și nici mai avea atâta încredere în bunele lui rezoluții.</p>
<p>Oricum, mândria ei o făcu să înlăture pentru moment orice altă explicație; de aceea, în timpul când Alexandru îl conducea pe Deleanu, ea se retrase numaidecât în camera ei.</p>
<p>În noaptea aceea nici ea nici Alexandru n-au putut închide ochii.</p>
<p>El își impută cruzimea lui față de o femeie așa de demnă ca a lui, și de care era așa de mult iubit, supărat iar contra lui că nu putea să alunge de tot imaginea Elvirei, care-i apărea cu râsul sarcastic și privirea-i șireată,într-un moment când ar fi voit să fie preocupat numai de femeia lui și de gândul că acum ar putea îndrepta răul ce-l făcuse.</p>
<p>Trebuia să o împace pe Zoe. Dacă ea îl lăsa, ce se alegea de dânsul? Se pierdea. Zoe era echilibrul în casa lui. Apoi ar fi fost cel din urmă ingrat, mizerabil chiar, ca să o alunge pe buna și devotata lui soție. Pe Elvira va ști el s-o împace: îi va scrie chiar a doua zi că nu o mai poate vedea, de acum, fiind dator să evite scandalul pe care l-ar face despărțirea de femeia lui.</p>
<p>Tot luptându-se așa între patimă și datorie, abia spre ziuă el închise ochii, când i se aduse cafeaua. Servitorul îi prezentă și un bilet mic, ce cuconița ordonase să îl dea de îndată ce s-ar scula.</p>
<p>Zoe scria că pleacă la moșie, până ce Alexandru va lua dispozițiile  necesare pentru a-și regla viața. Nu se dusese la ospăț sau la vreun cunoscut, pentru a nu da lumii de vorbă pe socoteala lor. Orice hotărâre ar fi să ia Alexandru îl ruga să nu i-o facă cunoscută timp de trei zile, voind să-i dea timpul de-a cumpăni și de a cugeta în liniște la situația lor.</p>
<p>Alexandru avu și de această dată ocazia de a prețui delicateța și discreția Zoei, care îl lăsa stăpân de-a regula situației cum ar voi el, punându-se  la discreția lui.</p>
</div>
<div type="chapter" n="2">
<p>Cel dintâi lucru pe care-l făcu Alexandru, după ce se sculă, fu să scrie Elvirei pentru a-și lua adio de la dânsa.</p>
<p>„Nu pot să te părăsesc, draga mea Elviro — îi scria el— fără să-ți explic cauza care m-a adus la această crudă și dureroasă extremitate. Femeia mea a aflat legătura noastră, și tu ești oleacă de vină. Ea m-a lăsat, a ieșit din casă, nevoind să știe de nimic, cât timp nu rup cu tine. Ce pot face, dragă Elviro? Să mă despart acum după 15 ani de căsătorie și când ea nu mi-a  dat cel mai mic motiv de plângere? Aș ridica lumea contra mea, ar fi un scandal, în fine văd că este imposibil. Dar bun este Dumnezeu, poate ne vom regăsi odată iar, căci tu mă iubești oleacă. Eu nu te voi uita niciodată. Din când în când îmi vei face plăcerea să primești câte un  mic dar de la mine. De această dată primește biletul acesta, cu care-ți vei cumpăra ce vei pofti în amintirea celui ce te va iubi întotdeauna.</p>
<p>Scrisoarea lui o găsi pe Elvira în momente de disperare.</p>
<p>Cu o seară înainte fiind dusă de acasă, o servitoare răsturnase o lampă aprinsă, și cu o iuțeală înspăimântăoare focul se comunicase la toate lucrurile din casă. Când Elvira alergă acasă, nu află decât tăciuni și cenușă.</p>
<p>La vestea acestui dezastru alergară toate amicile ei, mângâind-o care mai de care, și punându-i fiecare din ele casa la dispoziție. Femeile din această clasă sunt cu deosebire serviabile și îndatoritoare, mai cu seamă între ele, ca și cum ar simți că sunt lepra societăței și astfel sunt legate mai strâns între ele printr-un spirit de solidaritate.</p>
<p>Cu toate că banii ce-i trimitea Alexandru, veneau tocmai când era mare nevoie, Elvira nu simți nicio bucurie, din contră, mototoli cu ciudă scrisoarea, aruncând-o într-o parte. Se sculă tulburată umblând cu pași grăbiți prin cameră.</p>
<p>— Tocmai acum, — mormăia ea între dinți,— și-a luat de seamă nerodul. Nebuna aceea de femeie nu se poate astâmpăra, îmi tot dă de lucru. O! dar m-a găsit în momente rele. Eu nu înțeleg astfel... Cu atât mai rău pentru el — zise ea părând a lua o hotărîre subită.</p>
<p>Dar să lăsăm pe Elvira și să ne întoarcem la Alexandru care în urma mărturisirilor de dragoste și părerilor de rău adresate amantei lui, se simțea întrucâtva ușurat, că-și făcuse datoria, atât către aceea pe care o iubea și pe care era silit s-o părăsească cât și către soția lui, virtuților căreia el sacrifica marea lui dragoste.                            </p>
<p>Cu toate acestea parcă-i lipsea ceva, și simțea cu mirare că nu-i așa de perfect mulțumit, cum ar fi trebuit să fie în urma triumfului ce purtase asupra lui însuși.</p>
<p>Sau că iubea prea mult pe Elvira ca să poată renunța la dânsa așa ușor, sau că după abaterile la care se dăduse, nu-și mai simțea dispozițiile de a începe cu soția lui viața castă și liniștită din tinerețe. Îi lipsea acea liniște sufletească pe care o dă numai conștiința împăcată</p>
<p>În  aceste dispoziții aflându-se, simți nevoia  de a avea lângă dânsu pe cineva care să-l întărească, să-l încurajeze.</p>
<p>Se gândi îndată la Zoe. El știa cât este de hotărâtă și că n-o va putea îndupleca să vină acasă înainte de expirarea termenului ce i-l dăduse, pentru reglarea situației lor.. Apoi, un îndemn, de mândrie îl făcea să-i arate soției lui, că nu-i așa slab, cum îl credea și că știe să pună sentimentul datoriei mai presus de slăbiciune.</p>
<p>A doua zi după plecarea Zoei se duse la moșie, unde găsi de dat oarecare ordine servitorilor. Zoe însă nu se arătă, cu toate că simți o adâncă bucurie, văzând pe Alexandru venindu-i înainte. Totuși ea îl judeca prea vinovat și se știa prea crud atinsă, ca să-l ierte așa ușor, la cea dintâi încercare a lui de-a se apropia  de dânsa. </p>
<p>Puse însă pe femeia ei din casă, care n-o părăsea niciodată, și-i pregăti dulceață, cafea, întrebându-l dacă nu mai dorește ceva.</p>
<p>El scrise câteva linii in grabă, recomandând să le dea îndată soției lui, și plecă înapoi.</p>
<p>Biata Zoe se simți tremurând când luă biletul în mână, știind că acela va cuprinde fericirea sau disperarea ei.</p>
<p>Câteva secunde trecură până putu citi aceste cuvinte: „Zoe a mea, iartă-mă și întoarce-te cât mai în grabă acasă. Te iubesc".</p>
<p>Ce încântare! Ce bucurie pentru dânsa! Așadar ea judecase rău pe Alexandru. El era bun, o iubea. Ea nu știuse poate cum să se poarte cu el. Oh! dar acum va ști ea cum să-l păstreze. Vor fi iar fericiți.</p>
<p>Acele câteva cuvinte o făcură să uite de toate necazurile ce i le făcuse bărbatu-său, și apoi care-i acela să nu aibă a-și imputa ceva ? Principalul este să știe să revină la timp.</p>
<p>Ziua aceea și a doua zi până la amiză i se păru un an. Cu toate că avusese în gând să nu se întoarcă decât înaintea mesei acasă, ea nu avu răbdare și plecă îndată după dejun, care dejun fusese și el c-o oră mai curând decât era obiceiul. Cât merse pe drum i se păru că nu va mai ajunge; dar odată ajunsă, avu un moment de jenă, văzându-se acasă la amiază după două zile și jumătate, în loc de trei cum hotărâse.</p>
<p>Cu o nerăbdare înfrigurată sui scara și trecu ca vântul prin câteva camere în șir, neînțelegând cum nu-i iese Alexandru sau  vreunul din servitori măcar înainte.</p>
<p>Se gândi iar că este de dimineață și nu se deșteaptă la acea oră. Pe urmă, închipuindu-și că bărbatu-său este la dejun pote, înaintă spre sufragerie de unde văzu ieșind un servitor cu farfurii în mână, care la vederea ei, rămase zăpăcit, scăpând farfuriile pe jos.</p>
<p>În sufragerie se opri înmărmurită la ușă, văzând pe bărbatu-său șezând la masă față în față cu o damă îmbrăcată c-un capot „neglige''  alb și bându-șî cafeaua. Dama părea a se fi sculat d-abia, căci părul îi era lăsat pe spate într-o grațioasă dezordine și în mână avea răsucită o țigară pe care se pregătea s-o fumeze.</p>
<p>Zoe nu avu nevoie să schimbe o vorbă ca să înțeleagă cine-i, căci i-ar fi fost de ajuns cruda presimțire ce o cuprinsese cu câteva minute înainte. N-avu decât să privească fața palidă și descompusă a lui Alexandru, mâinile-i căzând în lungul corpului ca la un om ce nu mai este stăpân pe sine și se abandonă. Surâsul batjocoritor ce flutura pe buzele femeii și privirea cutezătoare ce-i arunca îi reaminti aceeași figură impertinentă care-i ieșise în cale la Slănic.</p>
<p>Zoe aruncă spre bărbatu-său, care sta nimicit cu capul pe piept și ochii pierduți o privire fulgerătoare de mânie și impunătoare, strigându-l: „Alexandre !“ El rămase  nemișcat, și mut.</p>
<p>Elvira, ca femeie care nu-și   pierde ușor cumpătul, înțelese că trebuia să recurgă la cutezanță și insolență, dacă este să rămână stăpână pe situație, altfel totul e pierdut. Într-adevăr, cum o începuse Zoe, puțin trebuia ca stăpâna casei să dea ordin servitorilor s-o dea afară, ceea ce s-ar fi putut face într-o secundă fără să aibă cine-i sări în ajutor, căci Alexandru era în nesimțire. Presimți, dar dacă prin înfruntarea ei nu izbutește să o alunge pe Zoe, va fi ea alungată. Mai știa că această tactică este infailibilă, căci o femeie onestă, pe acest tărâm, nu poate lupta.</p>
<p>— Cucoană,— zise ea c-un aer de batjocoră,— nu știu ce mai cauți aici, odată ce ți-ai părăsit casa pentru un altul! Sau ți se pare mai avantajos să-i păstrezi pe amândoi? Și apoi pentru ce am mai 1ungi vorba? Iată scrisoarea lui Alexandru...' El pe mine mă iubește, și eu știind locul gol am venit să-l ocup.</p>
<p>Cu toată amețeala ce o cuprinsese pe Zoe, ea însă, aruncând ochii pe scrisoare, văzând data recentă, semnătura și scrisoarea lui bărbatu-său, protestările lui de iubire, aruncă asupra lui o privire plină de compătimire și cu glasul înecat de emoție îi zise:</p>
<p>,,— Rămâi sănătos, Alexandre! Ești pierdut! S-au dus pentru tine zilele bune, ca și pentru mine!“</p>
<p>Ieși din casă cu moartea în suflet, curgându-i șiroaie de lacrimi pe obraz.</p>
</div>
<div type="chapter" n="3">
<p>XII</p>
<p>Moșul nostru, care cam ostenise istorisind, se opri câteva minute, apoi urmă:</p>
<p>Zoe rămase nedumerită în stradă, apoi apucă spre casa noastră, căci mătușa noastră îi era cea mai bună amică.</p>
<p>Cu greu putu să ne spună cele ce i se întâmplaseră, căci se zbuciuma de durere.</p>
<p>Târziu se mai liniști, începând a se gândi și la trista ei poziție, la existența-i zilnică.</p>
<p>- Nu mai pot — zicea ea plângând,— nu mai pot ședea un moment în Vaslui. N-aș mai putea da ochii cu lumea care mă cunoaște. Știu că oricare ar căuta acum să mă vadă de curiozitate, nu din amiciție. Nu voiesc să mă dau în spectacol, mă duc să locuiesc la Iași. Este un oraș mare unde voi putea trăi mai la adăpost de indiscreția mulțimii!... Te rog, bunul meu amic — îmi zise,— du-te la dânsul, spune-i că plec, și îl rog să-mi dea ceva din averea părinților mei, ca să am cu ce trăi. Nu voiesc nimic mai mult decât ce mi se cuvine.</p>
<p>Plecai numaidecât, înduioșat și amărât contra soarții care lovește așa des  pe nevinovați. Găsi pe Alexandru așa disperat și abătut că mi se făcu milă și de dânsul. Ședea cu coatele rezemate pe birou. Încercă să se scoale, dar căzu iar pe scaun, făcându-mi semn să șed lângă dânsul.</p>
<p>A se citi urmarea în „Universul Literar” de Duminica viitoare.</p>
           
<p>Universul literar No. 16.</p>
<p>ZOE sau După divorț</p>
<p>(Urmare)</p>
<p>— Îmi închipui de ce-ai venit — îmi zise el— Zoe este la d-ta?</p>
<p>— Ea m-a trimis,— îi zisei,—-căci vrea numaidecât să plece din Vaslui.</p>
<p>— O înțeleg. Trebuie să am grija ei, măcar atât, după loviturile pe care i le-am dat. Nenorocul ei și-al meu, dragă amice, a fost ca Elvira să vină peste mine. D-zeu mi-e martor că nu în vederea acestei urmări am anunțat-o că soția m-a părăsit. Sunt mișel însă, o recunosc, și n-am avut curajul să iau asupra mea răspunderea acestei ruperi, ci îi arătai că mi se impunea. Sunt mișel și acum, căci cu toată conștiința ce am despre conduita nedemnă a Elvirei, n-am curajul s-o iau de spate, s-o dau afară; în scurt nu pot scăpa de dânsa. Apoi,— adaugă el vorbind încet de tot,— nici nu este așa ușor, cum și-ar închipui un neștiutor, să te scuturi de femei ca Elvira. Pe acestea nu le poți depărta c-o vorbă. Ele n-au mândria Zoei. Pentru rușinea mea declar că nu mă mai simt capabil de-a lucra contra voinței acestei femei care m-a înlănțuit, m-a fermecat. Cine știe dacă nu m-aș fi întors la dânsa chiar dacă mă împăcăm cu Zoe? Aceasta a fost prea perfectă pentru mine, prea bună, prea încrezătoare. Ca să mă domine trebuia să aibă calități d-ale Elvirei. Iată, scumpul meu, am trei mii de galbeni în casă. Îi dau toți Zoei și cu o poliță de alți trei mii de galbeni pe care-i voi plăti curând. Acești bani sunt averea rămasă de la părinții ei. I s-ar cuveni însă jumătate din averea mea, căci cu dânsa am adunat-o. O voi mai asigura în moșie pentru suma de șase mii de galbeni. Le dau cuvântul de onoare. Acum fii bun și spune-i că o rog să nu ceară divorț prin tribunal, să-mi poarte numele, căci va fi cu demnitate purtat, să mă ierte că sunt atât de pecătos. Cred că am să am iar nevoie de dânsa.</p>
<p>Ieși din casa lui Alexandru cu întristare adâncă în suflet. Ce putere avea destinul și ce crudă fatalitate se abătea așa nemiloasă asupra a două ființe, din care una de tot nevinovată, și cealaltă atât de vinovată, pe atât de nenorocită din cauza slăbiciunii de caracter!</p>
<p>Peste câteva septămâni Zoe ne scrise că s-a așezat foarte comod la lași într-o casă singuratică, cum și căutase, în dosul grădinii Copou. Banii îi dăduse la un bancher sigur. Venitul celor șase mii de galbeni era prea mult pentru dânsa care trăia atât de retrasă, că nici vecinii nu știau de unde e și cum trăește! Singurele ei ieșiri erau la biserică.</p>
<p>Pe lângă vechea ei servitoare, care-i era așa de devotată, că Zoe o considera ca pe amica ei, mai avea un om în ogradă care să-i îngrijească de grădină, căci florile și lucrul erau singura ei distracție acum.</p> 
<p>Trecuse mai mult timp de când Zoe ducea această viață singuratică și melancolică. Dupe zguduirea ce-i cauzase despărțirea de bărbatu-său, urmase în sufletul ei o oarecare liniște și resemnare.</p>
<p>În cursul acestui timp îi sosiserăm de câteva ori pentru a-i da veste despre Alexandru, cum ne ceruse ea. Îi spuneam că bărbatu-său merge din ce în ce mai rău. Acea femeie mizerabilă îl năucise, îl fermecase. El nu-și mai vedea de treburi. Moșia rămăsese părăsită, iar el cusut de fustele Elvirei, urmărind-o pas cu pas și spionând zi și noapte, de teamă să nu i-o smulgă cineva. Ea aduna în casă tot telul de vânători de aventuri, cu care numai mântuia petrecerile, plimbările, mesele, jocul de cărți. Alexandru nu cuteza să-i facă cea mai mică observație, căci ea, aici îî arăta o iubire înflăcărată, aici o răceală de gheață nevoind să țină nicio socoteală de dânsul. Ea avea totdeauna în gazdă numeroși amici și amice din București, căci din Vaslui nu le deschisese nimeni ușa. Cei mai buni amici ai lui Alexandru îl părăsiseră.</p>
<p>El, ca s-o poată reține la Vaslui, unde i se părea că este mai puțin în pericol că o pierde, îi iertă toate nebuniile.</p>
<p>Dar această viață mizerabilă, ce ducea acum Alexandru, îl făcuse să pară cu zece ani mai bătrân. Ți se făcea milă să-l vezi slab, încovoiat, cu înfățișare prefăcută; cu un surâs banal pe buze, sub care se vedea însă zăcând mustrarea de cuget și rușinea pentru faptele lui. De altfel evita și el cât putea pe amicii vechi și mai nu ieșea din casă decât în suita Elvirei.</p>
<p>La primirea acestor înștiințări, biata Zoe, simțea o supărare adâncă. Iubirea ce simțea încă pentru dânsul, unită cu mila și ciuda ce i-o cauza purtarea lui, îî cauzase o durere nespusă, și ne scria cum se roagă lui Dumnezeu zi și noapte pentru a-i limpezi mintea acestui nenorocit, ca să înțeleagă odată că acea femeie își bate joc de dânsul. Ceea ce făcea mai mult pe Zoe să se teamă de soarta bărbatului său, nu era că ar rămâne sărac, dar să nu ajungă la dezonoare. Odată alunecat, cine știe unde s-ar putea opri?</p>
<p>XII!</p>
<p>În timpul acesta se produse o schimbare în viața Zoei.</p>
<p>Lucrând într-o zi la fereastră, aude o trăsură oprindu-se la ușa ei. Aceasta o surprinse mult, căci era întâia vizită ce o primea de când venise la Iași. Abia avu timp să lase lucru, și să iasă pentru a vedea cine este, când se pomeni față în față cu Deleanu.</p>
<p>Vederea lui îi făcu atâta surpriză și plăcere încât nu se putu opri de-a i-o arăta.</p>
<p>— D-ta aici, domnule Deleanu? Ce mulțumire îmi faci! Tot nu m-au uitat bunii mei amici.</p>
<p>—Ai putut crede aceasta vreodată de la mine, doamnă ? Te-ai ascuns cu atâta mister, încât cu greutate am putut să-ți aflu locuința.</p>
<p>— Iartă-mă, domnule Deleanu, dacă nici d-tale, căruia-i datoresc atâta, nu ți-am spus de plecarea mea la Iași. Eram în așa stare zilele acelea, că nu-mi mai dădeam seama de ce se petrecea în mine. Apoi chiar să fi putut nu te anunțam, pentru că te-aș fi expus.... calomniei...</p>
<p>Și roși.</p>
<p> -Dar să lăsăm acestea,- zise ea cu ușurare — și spune-mi cum petreci în Vaslui...dacă ai fost bine?</p>
<p>Cu sănătatea, foarte bine; cât pentru petreceri, nu le-am căutat, doamnă. Dar faceți-mi plăcerea să-mi vorbiți de d-voastră: aceasta mă interesează mai mult decât orice.</p>
<p>—- De mine ce-ți pot spune, d-le Deleanu? Am suferit mai mult decât și-ar putea cineva închipui. După o viață de muncă, de osteneli în urma căror aș fi putut să mă bucur, în fine, deodată văzui toate dorințele, aspirațiile, speranțele mele, nimicite de un vânt rău! Să pierzi deodată averea la care ai contribuit, bărbatul pe care-l iubești și orice iluzie, o asemenea nefericire m-ar fi  putut omorî în alte timpuri; acum nu știu cine mi-a dat puterea să rabd, și iata-mă tot bine, sănătoasă, dar tristă. Mă tem că sunt păstrată pentru alte suferințe. Mă cutremur când cuget că Alexandru, după cum merge, să nu cadă tot mai rău, și să nu ajungă la dezonoare. Dacă s-ar mulțumi acea femeie să-l sărăcească numai, sărac fiind, l-aș ajuta, l-aș sfătui să se apuce iar de treabă, să se întremeze în fața lumii, și poate că ar mai avea zile bune pe pământ!</p>
 <p>— Doamnă, atâta bunătate de inimă pentru un om care v-a făcut să suferiți atâta, mă uimește. Sacrificiul, abnegația, n-au o  margine?... Sau, te rog spune-mi, încă iubești... poate.... pe omul care te-a disprețuit, care a înlăturat femeia perfectă, admirabilă, neîntrecută, pentru a o înlocui c-o ființă ordinară, căzută, incapabilă de un bun sentiment și d-o faptă demnă!</p>
 <p>Zoe se uita cu mirare la Deleanu. Niciodată nu-l auzise vorbind cu atâta căldură și animație, și nu știa ce să-i răspundă, căci nu-și dădea încă seama de ceea ce-l făcea să vorbească așa.</p>
<p>— Dar, doamnă,— urmă el,— un astfel de om nu mai este demn de iubirea d-tale. Natura nu te-a înzestrat cu toate calitățile rare de întâlnit la aceeași femeie, ca să le risipești pentru un om care nu le înțelege, le respinge chiar, și prin urmare nu se poate folosi de ele, calități care sunt o comoară pentru bărbatul demn, care ar avea conștiință de ce posedă.</p>
<p>— Domnule Deleanu,— îi răspunse ea, văzându-l așa de mișcat, și ea nu mai puțin tulburată,— dar tocmai pentru că-i slab, nesocotit, insuflă milă.</p>
<p>— Insuflă milă el, doamnă, zise Deleanu trist șirugător, căci el n-are ce face cu mila ce-i arăți cu atâta generozitate. Demn de milă este omul care te admiră, te înțelege, te iubește, și căruia nu-i acordați măcar un cuvânt bun.</p>
<p>— Dar, d-le Deleanu, zise ea din ce în ce mai mișcată, — nu înțeleg ce vrei să spui.</p>
<p>— D-nă, nu te supăra, ceea ce-ți spun acum este strigătul inimii mele, care nu-l mai pot sugruma, pentru că nici nu mai am de ce... D-zeu îmi este martor că, să fi fost speranță de bun trai încă între dumneavoastră, nimeni n-ar fi știut niciodată ce se petrece în sufletul meu... Acum însă când ești singură, părăsită, nesocotită, d-ta femeia model, femeia incomparabilă, acum vin să-ți strig în fața tuturor, că m-ai cucerit cu totul  de când te-am vezut. Ești singura femeie care a vorbit inimii mele, singura care s-a săpat în inima mea: în mâinile d-tale stă să fiu fericit,sau nefericit.</p>
 <p>Ceea ce auzea Zoe, era așa de neașteptat pentru dânsa, încât rămase uimită. Cum? Deleanu o iubea pe dânsa? Ce era ea? Care îi erau meritele ca să fie iubită de un asemenea om? N-o înșela oare? Dar nu se poate. Deleanu nu era dintre acei oameni care își fac o jucărie din cele mai serioase simțiri. Apoi era atâta franchețe și patimă în cuvintele lui!...</p>
<p>Gândindu-se la dânsa,parăsită, uitată, aruncată de de bărbatul ei, iubită de un om cu o natură așa de destinsă ca Deleanu, nu-și mai putu domni înduioșarea și începu să-i curgă lacrimi.</p>
<p>— D-nă, zise el în culmea fericirii, sărutându-i mâna, așadar m-ai înțeles, mă crezi, nu mă vei respinge, nu mă vei dispera?</p>
<p>— Amicul meu, tot ce mi-ai spus m-a surprins prea mult, și m-a zguduit, căci în  starea în care mă aflu, o probă de amiciție mi-e mai prețioasă decât la oricare altul. Dar ideea ce ai despre mine e prea frumoasă, prea superbă ca să poată fi adevărată. Mă judeci prin-o imaginație înflăcărată. Te rog, vezi-mă așa cum sunt în realitate și vei înțelege deosebirea dintre noi. Eu nu mai sunt destul de tânără ca să încep din nou viața cu un om care d-abia intră în ea. Am fost prea încercată ș-am avut prea multe decepții, ca să pot împărtăși entuziasmul și aprinderea d-tale pentru tot ce întâlnești în viață. Apoi d-ta ești tânăr, frumos, instruit, bogat și cu simțiri alese. Având aceste calități poți pretinde la mâna celei mai frumoase și mai bune fete. Ești prea înțelept ca să te înșeli în alegerea ce vei face. Ai ce trebuie pentru a fi iubit, fericit, și vei fi.</p>
<p>— Nu mă voi însura dar niciodată — zise el cu un accent dureros, — dacă n-am fericirea să-mi asociez pe aceea în care am găsit idealul; voi păstra cel puțin în inima mea amintirea-i neatinsă.</p> 
<p>— Amicul meu, mă superi vorbind așa: ce-ți spun eu este din convingere; nu suntem potriviți: unde este nepotrivire între soți, nu poate fi fericire.</p>
<p>— Toate aceste argumente ți le insuflă indiferența ce o ai pentru mine; cine judecă mult, nu iubește.</p>
<p>— Nu te iubesc,—zise ea,—așa cum înțelegi d-ta; te iubesc însă mai mult decât pe mine. Când vii să-mi  închini inima d-tale, avere, nume, tinerețe, este nevoie să te iubesc mult ca să primesc un om pe care orice fată cu oricâte merite, s-ar considera fericită să-l ia de bărbat? Dar tocmai pentru că te iubesc prea mult, nu pot primi acest sacrificiu... îmi lipsesc prea multe ca să te pot egala, și-ți repet,te voiesc mai fericit de cum ai fi cu mine.</p>
<p>— Dar te rog, Zoe,— îi zise el prinzându-i mâinile în ale lui,— nu mă face nenorocit, din causa opiniei greșite ce o ai d-ta. Eu nu sunt copil. Am treizeci și patru de ani; până la vârsta asta am avut timp să cunosc multe femei, pe multe am cercetat, căci cel mai scump dor al meu a fost de câțiva ani, să-mi găsesc o soție care să mă facă fericit.</p>
<p>A se citi urmarea în „Universul Literar” de Duminica viitoare.</p>
</div>
        </body>
  </text>
</TEI>
