<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Misterele Ploieștiului (1872-1882). Roman original: ediție POPLITE </title>
            <author>Georgian, Gr., Dem.</author>
            <respStmt>
               <resp>codare POPLITE</resp>
               <name>Teodora Iuriusciuc</name></respStmt>   
            <respStmt>
               <resp>corectură manuală</resp>
               <name>Lucreția Pascariu</name>
            </respStmt>
            <funder>This work was supported by a grant of the Romanian Ministry of Education and Research, CNCS – UEFISCDI, project number PN-III-P1-1.1-TE-2019-0127, within PNCDI III. (Contract no 74/ 2020)</funder>
         </titleStmt>
         <publicationStmt>
            <publisher>UAIC</publisher>
            <date></date>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="10.5281/zenodo.10781442"></ref>
         </publicationStmt>
         <sourceDesc>
            <bibl>
               <author>Georgian, Gr., Dem.</author>
               <title>Misterele Ploieștiului (1872-1882). Roman original</title>
               <pubPlace>București</pubPlace>
              <publisher>TIPOGRAFIA UNIVERSUL L. CAZAVILLAN</publisher>
               <date>1892</date>
               <decoNote type="ilustratii" subtype="no"/>
               <dim unit="char" type="mare"/>
               <extent>
                  <measure unit="word">16319</measure>
                  <measure unit="page" type="under_250"/>
                  <measure unit="foileton" type="under_65"/>
                  <measure type="complete"></measure>
               </extent>
            </bibl>
         </sourceDesc>
      </fileDesc>
      <profileDesc>
         <textClass>
            <keywords scheme='https://opentheso.huma-num.fr/opentheso/api/theso/Typologie'>
               <term type='domaine' ref="https://hdl.handle.net/20.500.11942/crteb7oodgosm">literatura</term>
               <term type='factualite' ref="https://hdl.handle.net/20.500.11942/crt22aacdhvi7">fictiune</term>
               <term type='forme' ref="https://hdl.handle.net/20.500.11942/crtnufdew1lfb">proza</term>
               <term type='genre' ref="https://hdl.handle.net/20.500.11942/crthuyig1pxri">roman</term>
               <term type='agencement' ref="https://hdl.handle.net/20.500.11942/crtbdm5xnc6io">foileton</term>
               <term type='origine' ref="https://hdl.handle.net/20.500.11942/crtxolq1evsr9">opera originala</term>
               <term type='discours' ref="https://hdl.handle.net/20.500.11942/crt4wma17ncnj">narativ</term>
               <term type='public' ref="https://hdl.handle.net/20.500.11942/crthb4el4r5qc">non défini (public cible)</term>
               <term type='mode_inscription' ref="https://hdl.handle.net/20.500.11942/crthy6j6jf9nq">tiparit</term> 
            </keywords>
            <keywords>
               <term type="receptare" n="5"/>
               <term type="republicare" n="2"/>
               <term type="finished"></term>
               
            </keywords>
         </textClass>
      </profileDesc>
      <encodingDesc>
         <projectDesc>
            <p>Cuvantul cheie de tip "receptare" indica numarul de comentarii critice formulate cu referinta la textul publicat.</p>
            <p>Cuvantul cheie de tip "republicare" indica numarul de editii ale textului in intervalul de 10 ani dupa prima publicare.</p>
            <p>Cuvantul cheie de tip "finished" indica stadiul realizarii operei de catre autor.</p>
            <p>Masura de tip "complete" indica faptul ca am gasit romanul in forma completa.</p>
         </projectDesc>
      </encodingDesc>
   </teiHeader>
 <text>
  <body>
 <div type="chaper" n="1">
<p>CAP. I</p>
<p>Furtuna</p>
<p>Soarele apusese cu ultimele sale raze și seara se apropia cu pași uriași. Vântul adia atât de ușor, că nici cele mai mici ramuri ale arborilor nu se mișcau. Căldura era încă și lumea nu se îndura să abandoneze promenada de pe străzi, căci, așa timp plăcut de mult nu avusese în luna Mai; dar ca printr-un farmec, acel vânt ușor se transformă într-o furtună atât de puternică încât ridica pălăriile de pe capetele trecătorilor și culca copiii la pământ. Geamurile și ușile deschise de pe la unele case și magazine, se loveau cu așa tărie, că făcea zgomot asurzitor și în același timp pierderi amestecate cu accidente serioase. Era completă învălmășeală: Unii țipau și alții fugeau. Primii se ascundeau prin magazine și secundii: parte urcau în trăsuri și parte se duceau cu pași repezi. Un fulger viu străbătu tot cerul și în același moment acoperișul unei case vechi, zbură din locu-'i, ca cum ar fi fost compusă numai dintr-o scândură ușoară ; iar geamurile unor ferestre, făcute în mii de bucățele, se jucau pe aripile vârtejurilor. Tunetele care până atunci nu începuseră, se auzeau în acel timp bubuind și furtuna devenise aproape înspăimântătoare; iar norii ce păreau că îmbrăcaseră cerul în mantie neagră, izbucniră într-o ploaie torențială și în curând risipi furtuna. Ploaia ținu aproximativ două ore ; norii se răspândiră, luna apărea printre ei plină de grații și strălucitoare, și vântul obosit, abia sufla, îmbălsămând aerul. Totul revenise la starea normală: Refugiații de prin magazine populaseră străzile și unii dintre ei erau veseli că au scăpat de pericolele la care puteau fi expuși și tindeau să mai rămână 3 iar alții nemulțumiți, căutau mijloacele posibile ca să se ducă. Printre cei din urmă, se văzu un june sprijinind din răsputeri o tânără și strigând continuu unui birjar ca să oprească. La acest strigăt, un bărbat care era în apropiere de acea scenă, opri trăsura și făcu semn tinerilor a o ocupa; dar, pe când acele ființe urcau, mare-i fu mirarea că recunoscu în june pe tisul său amic Mitică Poeteanu și nu întârziă de a i se face cunoscut:</p>
<p>— Oare nu ești tu, Mitică? zise el.</p>
<p>— A ! !... Da !... Eu sunt, doctore !... Și cum văd, creatorul te-a trimis înaintea mea ca să salvăm această suferindă!...</p>
<p>La un răspuns atât de simțitor, doctorul fără să mai pronunțe un cuvânt, se sui și el în trăsură și spuse birjarului să-i ducă la hotel Europa, unde era instalat pentru câteva zile, spre aranja oarecare afaceri.</p>
<p>Trăsura plecase încărcată de persoanele descrise, și în urma ei, doi băieți întindeau de pulpanele hainei pe un individ înalt și slăbănog fiindcă, pe cât ținuse ploaia, consumase în prăvălia lor diferite articole și plecase neplătit ; însă, lunganul, știindu-se, desigur, fără monede, ca să scape, pe când se răriseră trecătorii de pe străzi și pașnicul nocturn se depărtase, lovi cu pumnul peste gură pe băiatul ce avea în față, puse piedică celuilalt și o rupse la fugă.</p>
<p>Băieții de și aproape amețiți de loviturile ce primiseră, însă, spre a fi răzbunați, au început să strige paznicul și să alerge după înșelător; dar, n-au putut să-l prindă și au fost nevoiți să se înapoieze fără niciun rezultat. Cu toate acestea nu rămaseră indispuși, pentru că, în mersul lor, se distrară întrucâtva auzind cum o blondină acorda întâlnire unul blond, pe care-1 cunoștea din vedere.</p>
<p>In timpul acesta, doctorul Mitică C. Inimescu, Poeteanu și suferinda, coborâse din trăsură, urcase treptele de la hotel și intrase într-o cameră, unde, doctorul, făcu tot posibilul de opri sângele ce curgea din moalele capului suferindei și după o jumătate de oră ea începuse să se învioreze. Doctorul, văzând schimbarea spre bine a tinerei, îi propuse repausul și ea primi cu recunoștință; iar junele și doctorul o lăsară și ocupară camera alăturată, unde cel dintâi nu scăpase din vedere și comunicase amicului său toată împrejurarea cu suferinda:</p>
<p>«Că se numeșce Amelie Amorescu, venită de curând la hotel Moldavie ca cântăreață și că i-a făcut cunoștința chiar în acea seară la restaurantul Concordia, de unde au plecat împreună, și tocmai când a voit să treacă în piața Unirii, a început furtuna, așa că, toate geamurile dintr-o fereastră ce era deschisă la o casă, îi căzură drept în cap și o doborî la pământ. A ridicat-o imediat, a luat-o la braț și abia a putut-o duce pănă la amicul său G. G. Mototolescu care locuia în aceeași stradă, unde i s-a dat necontenit ajutoarele trebuinciose până la încetarea furtunii și ploii. Apoi, amicul său a trimis după birjă; însă, servitorul s-a înapoiat în grabă cu știrea că, cu toate căutările făcute, n-a putut găsi.</p>
<p>La auzirea unui atare rezultat, pe dată a  strâns mâna lui Mototolescu și a luat la braț pe Amelie, sprijinind-o în acest mod până în strada Francesă, unde, ea, ne mai putându-se ține pe picioare, ameți și leșină. Văzând că nu este chip a o transporta astfel, a stat pe loc, chemând un birjar care tocmai în acel moment trecea, și noroc că a venit el, de a oprit trăsura, căci contrar nu era sigur de viața ei.</p>
</div>
 <div type="chaper" n="2">
<p>CAP. II</p>
<p>Întâlnirea</p>
<p>Era o zi de sărbătoare. In strada Unirii unde e statuia libertății, se vindeau niște obiecte pentru neplata chiriei unor case. Un toboșar mărunt și negru, bătea din toate forțele toba și din când în când striga: Areciă întâi, al doilea, al treilea, și pe acesta din urmă, îl zicea din toată inima, pentru că scăpa de a mai bate; iar lumea curioasă, se aduna din ce în ce mai multă. Un bărbat înalt, blond și cu ochii verzi, cumpărase la licitație un colet de aur cu pietre de diamant; o femeie bine îmbrăcată luase cu puțini bani o broșă cu peruzele, dispărând prin mulțime; doi israeliți întindeau un pat de nuc ce-l târguiseră mai pe nimic și un orologier se lupta cu două ceasornice de perete. Atunci creditorul cu satisfacție își primea banii de la agentul polițienesc, îl punea într-un portofel; iar debitorul ofta din adâncul inimii că i se vânduseră lucrurile, mai ales pe un preț minim.</p>
<p>In acest moment lumea se răspândea fiindcă se terminase licitația și nu mai avea ce vedea; iar la capătul străzii Lipscani, un bărbat înalt convorbea cu un altul scurt, gros și roșu, și din când în când îi arăta coletul ce cumpărase.</p>
<p>— Frumos colet, zise omul cel roșu!</p>
<p>— Potrivit, răspunse celălalt.</p>
<p>— Ba încă cum trebuie!... Să-l am eu, l-aș conserva până m-aș căsători și atunci l-aș cadorisi miresei!...</p>
<p>— Ce idee !...</p>
<p>— Și de ce nu ?</p>
<p>— Pentru că e uzat și afară de aceasta, ce cusur are Amelie ?</p>
<p>— Iar amor !... Se vede că ți-a sucit capul o nouă femeiușcă ?</p>
<p>— Din contra, amice ; fata e venită abia de câteva zile și am cunoscut-o numai aseară la Concordia prin Poeteanu.</p>
<p>— Cu atât mai rău, Verdescule, că te-a amețit așa curând !...</p>
<p>— Așa!... Ți se pare, amice Bețivenschi.</p>
<p>— Atunci, în ce scop i-l dai ?</p>
<p>— Fiindcă mă costă neînsemnata sumă de cincizeci franci și în schimb am grațiile sale care prețuiesc mai mult!...</p>
<p>— Vorbe, prietene,căci în general, cântărețele împart grațiile și chiar amorul tuturor deopotrivă, dacă sună moneda și joacă cadourile !... Eu nu le dau decât băutură și mă iubesc toate !...</p>
<p>— Se poate : dar cu Amelie nu merge așa: trebue să fii foarte politic și în același timp plăcut ca s-o subjugi !... E un angel care disprețuiește totul și se conduce numai de inimă !...</p>
<p>— Te înșeli, Verzescule și dacă dorești convingere, îți pot proba chiar astă seară !...</p>
<p>— Și eu, te asigur că orice încercare ți-ar fi zadarnică.</p>
<p>— Pariu ?</p>
<p>— Da.</p>
<p>— Pe ce?</p>
<p>— Două sticle de șampanie.</p>
<p>— E mai plăcut un butoi cu bere !...</p>
<p>— Fie și așa.</p>
<p>— Astă seară ?</p>
<p>— Nu; pentru că Amelie este bolnavă și are ordin de la medic să stea cel puțin șase zile în casă. Afară de aceasta, am întâlnire !...</p>
<p>— Altă dragoste !...</p>
<p>— De sigur.</p>
<p>— Când?</p>
<p>— Peste o oră...</p>
<p>— Unde?</p>
<p>— In grădina Grivița.</p>
<p>— Cu cine?</p>
<p>— Cu o porumbiță pestriță și nostimă^</p>
<p>— La ce număr și pe ce stradă stă?».</p>
<p>— E secretul meu!...</p>
<p>— Ai dreptate ; mai bine s-o lăsăm încurcată și să revenim la chestiunea cu Amelie : Cum rămâne cu pariul ?</p>
<p>— Cum am vorbit...</p>
<p>— Și când ne vom întâlni ?</p>
<p>— Peste opt zile la hotel Moldavie.</p>
<p>— Minunat!... Ești de zahăr !...</p>
<p>— Și tu de vanilie !...</p>
<p>— Iluzii!... Vezi, să nu pierzi întâlnirea !... S-a apropiat ora!...</p>
<p>— A!... Da; uitasem!... Au revoir!...</p>
<p>— Să ne vedem, și succes bun !...</p>
<p>— Merci!...</p>
<p>Apoi, își strânseră mâinile și se despărțiră. Verdescu plecă cu pași gigantici; iar Bețivenschi abia se mișca și se oprea mai adeseori să cuvînteze cu vreun cunoscut. Acesta era obiceiul său și nu l-ar fi schimbat pentru toată lumea. Să-i fi spus cineva că hoții îi scotocesc casa, sau că-i fură sipetul cu bani, el nu ar fi consimțit să meargă mai repede și ar fi continuat tot astfel. Odată un amic credincios, întâlnindu-l pe stradă, i-a comunicat că-i ard clăile de fân, și el, fără să-și schimbe pasul ori să se tulbure, îl rugă numai, să vestească pompierii și după aceea, dacă voiește și are timp, să se ducă înainte acasă, că vine și el.</p>
<p>Lăsăm acum, onorate lector, sau onorată lectore, pe Afer Bețivenschi, continuându-și mersul obișnuit ca să ne dăm seama de ce se petrecea în acel timp în grădina Grivița, care de și e mică, însă e romantică și misterioasă.. Aleile și chiar tufișurile ei, ascund cele mai sacre jurăminte și cele mai dulci șoapte; iar canapelele ce mobilează aleile și chiar aproape întreaga grădină, câte sărutări și îmbrățișări n-au văzuut ele !... Câte!...</p>
<p>Pe una din aceste canapele, un bărbat blond sta și din când în când se uita în toate părțile. Se temea de a fi văzut sau aștepta pe cineva? Mister1... Nu trecu mult, că blondul se ridică la auzirea unor pași dinspre capătul aleii în care se găsea și uitându-se prin frunziș, exclamă: Exterina!... Apoi își netezi mustățile și până să-și îndrepte legătura de la gât, apăru o nimfă cu părul de aur.</p>
<p>La vederea ei, într-o clipă, blondul o întâmpină, o apucă de mână și o conduse la canapea; unde, nimfa, mai înainte de a lua loc, îl observă că a pronunțat numele ei și el recunoscu imprudența.</p>
<p>După aceea, se așezară față în față și începură un adevărat roman :</p>
<p>«Citeau în ochii lor de smarald și din moment în moment se sărutau cu atâta foc încât buzele lor păreau că s-au aprins!... Prezentau într-adevăr un tablou răpitor și plin de farmec, cum ambii stau alăturați, gură în gură și braț la braț; iar când își dezlipeau buzele, șopteau câte un cuvânt delicios care deșteaptă sensibilitatea și amorțesc rațiunea !... El se emoționase și ea se roșise !... Fața lui devenise palidă și obrajii el ca trandafirii!...</p>
<p>— Fericit timp!... zise el.</p>
<p>— Mai mult!... Sublim și nemuritor, dacă-1 înconjoară sinceritatea !...</p>
<p>— O ! ce simțitoare ești!... Și în acel moment, junele se prefăcu că n-a înțeles ultimele cuvinte, care nu-i plăceau și ca s-o încredințeze cu desăvârșire de iubirea lui, își acoperi fața cu mâinile în semn că lamentează.</p>
<p>— Vai de mine, ce faci ? Plângi!...</p>
<p>— Nu; dar scriu... mi s-au udat ochii!...</p>
<p>— Destul!... Vino-n brațele mele!,..</p>
<p>Atunci el o strânse la piept și ea-l săruta de mai multe ori!...</p>
<p>In acea vreme, soarele era aproape de sfințit și orchestra care regulat cântă în acea grădină, venise; iar chelnerii aranjau mesele și scuturau de praf canapelele.</p>
<p>Nu trecu mult și se auzi o voce sonoră. Era a antreprenorului care certa pe un chelner că trântise un scaun și nu ștersese o canapea.</p>
<p>La acest zgomot, amorezații tresăriră și dispărură prin alei, unde-și fixară altă întâlnire și pecetluiră amorul printr-un lung sărut.</p>
</div>
 <div type="chaper" n="3">
<p>CAP. III</p>
<p>Iatacul misterios</p>
<p> Nu se înserase încă și totuși Bețivenschi ajunsese acasă. Se făcuse comod întrucâtva și pe când voia să treacă din iatac în sufragerie, auzi mai multe lovituri ușoare. Apoi, ușa deschizându-se, apăru pe prag un bărbat bine făcut, cu ochii căprui și expresivi, salutând cu un aer impunător; iar Bețivenschi
cum îl văzu, se bucură atât de mult, că sărea în sus necontenit, și personajul, fără a aștepta invitație, se așeză zâmbitor pe un fotoliu ce era lângă masă.</p>
<p>— Bravo!... zise Bețivenschi, bătând din palme; așa prieten, înțeleg și eu!... Mă lasă să cancanes și își ia loc, nepoftit, fără să se supere!...</p>
<p>— Așa este Afer; între amici, nu trebuie etichetă și banalități!... Săriturile tale mi-au dat noi dovezi de sinceritate și afară de aceasta, vorbind just, mi-au plăcut, fiindcă, le-ai executat ca și cei de la operă!...</p>
<p>— Ah ! Deuțule, cine-mi ești!!... Pe de-o parte mă admiri și pe de alta mă coși cu tighel; dar, așa ți-e felul, n-am ce-ți face !...</p>
<p>Cum văd, îmi răspunzi ca întotdeauna minunat și la un concurs de comicării, ai fi cel dintâi!...</p>
<p>Negreșit, dacă ai lipsi tu !...</p>
<p>— Ei văd, că, cu tine până mâine de aș vorbi, nu n-aș scoate-o la capăt !... Mai bine istorisește-mi despre Leoni!...</p>
<p>O! Mititica!... De aseară n-am văzut-o și mă doare burta !...</p>
<p>— Nu inima?</p>
<p>Așa!... Când mi s-ar întâmpla una ca aceasta, ți-aș da voie să mă împuști!!...</p>
<p>— Atunci, ești nesimțitor ?</p>
<p>— Da; cu femeile; mai cu seamă cu cele de la Cafée cântândă!...</p>
<p>— De este așa, pentru ce te duci pe acolo ?</p>
<p>— Findcă găsesc bere excelentă și fac haz cu ele la băutură !...</p>
<p>— Fericit ești!!... De-ar fi toți ca tine, n-ar mai exista mizeria din acest punct de vedere, care din ce în ce ia proporții îngrijitoare și s-ar găsi berea totdeauna proaspătă-</p>
<p>— Cât despre bere, îți garantez că, cât mă voi duce eu pe acolo, așa va fi și o să ai ocazia de a o gusta în scurt timp la o petrecere ce voi da chiar la ele. Inchipuie-ți, dragă Căitime, că nătăntocul de Verdescu, a pariat cu mine că dacă voi putea suci capul unei cântărețe venită de curând, va plăti un butoi cu bere !... Mai mare lipsă de seriozitate ca aceasta, se poate?</p>
<p>— Nu, și în scurt timp ai să vezi pe lancu la colaci</p>
<p>— Probabil; căci, tocmai femeile cu care își cheltuie punga, îi vor da cu piciorul și nu-l vor lăsa măcar să le scurgă paharele</p>
<p>Astfel merg lucrurile acum !... S-au dus vremurile vechi, când era numai inima la mijloc, nu și banul!... Astăzi mai mult moneda deșteaptă simțibilitatea, decât grațiile și talentele !... Suntem în niște timpuri!... Și în acel moment, prezența feciorului în iatac întrerupse pe Bețivenschi; iar Căitim rămăsese foarte mirat cum își permisese să se introducă acolo cu un petic roșu pe cap în formă de tichie și apoi cum dispăruse într-o clipă și fără să-l vadă prin ce loc. Atunci, Bețivenschi, văzându-și amicul pus pe gânduri și mirat, îl luă de braț și îi propuse să prânzească; iar dacă a stat la masă, să-i facă plăcerea de a-l asista și lua parte măcar la câteva pahare cu vin.</p>
<p>Căitim primi propunerea din urmă cu condiție de a-1 pune la curent cum intrase feciorul, pe unde ieșise și pentru ce purta, acea tichie, care nu semnifica alt, decât că masa e gata; iar Afer, îi destăinui tot secretul și îl promise că-i va mai spune și altele, contând că nu le va divulga, și aceasta numai pentru curiozitatea celor ce nu-i cunosc iatacul și care vor avea ocazia să-l viziteze. Apoi, dispărură prin ușa din zid, pe unde intrase feciorul, la apăsarea într-o clipă a unui resort de către Bețivenschi și intrară ambii în sufragerie, unde ocupară câte un scaun și îi servi acel fecior, care de astă dată nu mai avea nimic pe cap, de cât că, pe legătura de la gât era înfipt un ac ce purta o cifră de alamă cu No. 2 și după câteva minute, se văzu înlocuită cu No. 1.</p>
<p>Această schimbare de cifre, puse în impaciență pe Căitim și-l făcu să ceară explicații amicului său, care îi comunică de îndată că, în loc de ac obișnuit, se pune unul cu o cifră care să echivaleze cu numărul persoanelor ce se ospătează la masa lui, și dacă vreuna din ele, asistă numai, atunci, pe aceia o exclude și schimbă cifra acului de la legătură cu alta, având un număr mai mic.</p>
<p>Căitim, mulțumindu-se de explicațiile lui Bețivenschi, ridică un pahar cu vin în sănătatea lui; iar acesta la rîndu-i pentru amicul său, cu care prilejui, paharele s-au tot umplut și golit până ce Afer deveni mai roșu de cum era.</p>
<p>După aceea, părăsiră sufrageria și intrară în camera de predilecție, unde îi așteptau cafelele. Acesta nu era decât un iatac completamente misterios și plăcut, căci prezenta curiozități aproape necunoscute de unii și avea o zugrăveală în stil antic.</p>
<p>La intrare, prin ușa invizibilă, în dreapta și în stânga erau două oglinzi mari cu ramele de nuc și canapele cu diferite inscripții. La mijloc o masă rotundă tot de nuc înconjurată de fotolii și în fund o bibliotecă lângă un birou, care avea în față câte un scaun stil chinezesc; iar pereții ornamentați cu mai multe portrete care reprezentau pe: Bacus, Gambrinus, Afer Bețivenschi, Leoni Țucsuială Deul Căitim, Berescu, Vinevschi, Peliniadopescu, Țuicanovici, Ananasescu, Anghel Masticopol, un neamț cu gura la caneaua unei bute cu vin, doi indivizi, dintre care unul râde tinând paharul plin cu vin și altul plânge că i-a scăpat vasul din mână de s-a spart și s-a vărsat licoarea. Pe birou și bibliotecă, mai multe albume cu diferite figuri care dacă s-ar vedea de cea mai serioasă ființă sau de cel mai bun pictor, ar fi cu neputință să nu râdă și să nu admire pe autorii lor. In fine, totul prezinta o curiozitate și o însemnătate misterioasă și comică. Căitim, care până în acea seară nu mai vizitase iatacul amicului său, rămăsese uimit de cele ce vedea și din când în când se oprea asupra fiecărui obiect spre a-l studia, rămânând uneori gânditor, iar alteori râdea cu hohot.</p>
<p>In timpul acesta, Bețivenschi, aranja un orologiu care stătuse, nefiind întors, și pe când voia să-i pună la loc, Căitim îl întrebă : pentru ce portretul său figurează între celelalte?</p>
<p>— Pentru ce ? răspunse Afer. Se vede că nu cunosc importanța ce ți se dă de a fi printre ei !....</p>
<p>— Cam așa; dar doresc s-o știu!...</p>
<p>— Ei bine, află că țin la tine mai mult ca la Bacus și Gambrinus, și portretul tău pus între ale lor, înseamnă că ești un mai mare zeu decât ei!... Mă înțelegi ?...</p>
<p>— Posibil, Afer; însă cei ce vor vizita iatacul tău o să creadă că și eu fac parte din tagma bețivilor !...</p>
<p>— Așa!...Fii pe pace, că un așa titlu nu-l poți câștiga astfel și atât de ușor. Afară de aceasta, în iatacul meu nu intră altcineva, excepție de zei, decât : Leoni, Muftureanu, Minciunescu, iar câteodată doctorul Inimescu și Poeteanu, care de la natura și obiceiul lor sunt secreți și nu iau în seamă aceste lucruri, mai ales că celui din urmă nu-i place gargara și cel dintâi vine numai de-mi dă bună ziua și pleacă. Am auzit vorbindu-se foarte mult de Poeteanu din diferite puncte de vedere și că în toată viața lui nu s-a montat niciodată. Cu toate acestea fetele îi aduc elogii, mai cu seamă cele de la cafee cântândă!...Eu pe legea mea îl stimez pentru aceasta și mai ales că poate asista la orice petrecere amicală sau de societate fără să imite pe cineva din noi. S-au pus sume la mijloc și s-a pariat că-l vor monta; însă a fost peste putință; iar cât privește femeile, îi plac la nebunie și e amabil cu toate; dar; de iubit, niciuna n-a avut această fericire!... Credința lui este că femeile nu iubesc și de aceea nu le simpatizează; însă, față cu ele, de l-ar vedea cineva, ar crede curat că e cel mai înamorat și în realitate prezintă o fină prefăcătorie pentru a-și atinge un scop oarecare !...</p>
<p>— Intr-adevăr, așa este Afer; pe Poeteanu îl cunosc destul de bine; e foarte dibaci a surchidi femeile și a le învârti capul; are talent de la natură de a fi simpatic și unde mai pui că face și versuri!...</p>
<p>— Apropo, Căitim; să-ți citesc o poezie făcută chiar de mine la adresa d-șoarei Leoni pe care a văzut-o și Poeteanu și să-mi arăți ideea ta asupra primei mele compoziții literare; dar, să nu mă iei peste picior că mă descurajezi tocmai acum când sunt amorezat lulea, vorbă să fie !...</p>
<p>— Ce spui!?... Citește-o, te rog, Citește-o cât de repede că sunt foarte nerăbdător să aud prima ta încercare!...</p>
<p>— Iat-o, prietene, ascult-o :</p>
<p>ACHROSTIHUL D-șoarei LEONI</p>
<l>Lumea spune: că vin, bere,</l>
<l> Țuică, rom și ananas,</l>
<l> Bei cu mai multă plăcere</l> 
<l>Când paharul este ras !...</l>
<p>II</p>

<l>Eu aprob astă purtare,</l> 
<l>Talentu-ți de veselie</l>
<l> Și că nu lași prin pahare</l> 
</>Licorea ce te reînvie!</l>
III
<l>O !... E mare dibăcie,</l>
<l>Să bei ras și să lași gol:</l>
<l> Dovedeșce hărnicie</l>
<l> Și că poți juca un rol!...</l>
<p>IV</p>
<l>Numele-ți va fi mai mare</l>
<l> Urmând cum ai început;</l>
<l>Vei avea așa onoare</l>
<l> Cum poate n-ai fi crezut!...</l>
<p>V</p>
<l>Căci,</l>
<l>In ce stă viața oare?</l>
<l>De nu bei, de nu mănânci?</l>
<l>Fără purpura licoare,</l>
<l> Așa-i că mi te usuci ?...</l>
<p>VI</p>
<l>Deci, Imită-mă pe mine</l>
<l>Că și eu te-oi imita</l>
<l>Și de acuma fără tine </l>
<l>Niciodată n-oi mai bea 1...</l>
<p>— Tii!... Da frumoasă poezie!... Ce dracu de idee ți-a trăsnit prin cap !... Se potrivește de minune la adresa adoratei tale și o să te sărute!... Dă-mi un condei să scot copie numaidecât! Dă-mi repede, înțelegi ?... E sublimă !... Celebritate!... Cap de operă !...</p>
<p>— Cât de subțire m-ai lua, nu te pot satisface, acum nici în ruptul capului!...</p>
<p>— Mă mir!?</p>
<p>— E de prisos !... Țin să fac mai întâi  surpriză Leonei și poate chiar s-o public în gazeta «Bobărnacul» sau «Ghimpele*!...</p>
<p>— Și când are să se întâmple ceea ce spui?...</p>
<p>— Cu ocazia pariului despre care ți-am vorbit!...</p>
<p>— Dar dacă faci numai surpriză și nu o publici, atunci, îmi dai copie?</p>
<p>— Cu o condiție.</p>
<p>— Care?</p>
<p>— Să nu o încredințezi la unul și altul, excepție de prietenii mei, căci poate s-o public și vorbesc să aibă efectul ei!... Mai bine să te ocupi cu pritocirea vinului și pelinului, trecându-l din butie în butie!... Eu să am atâta cantitate de băuturi în pivniță, aș pritoci în toate zilele !...</p>
<p>~ Admit totul, amice, și ceva mai mult, că te voi invita să asiști la pritocire și totodată îți voi expune la vedere și obiectul în care îți voi conserva copia de poezie!...</p>
<p>— Haiti!... Am pățit-o !... M-ai înfundat de minune!... Mal mult de cum se înfundeasă bo-lobdcele!... Cu tine nu e chip s-o nimeresc!</p>
<p>— Exagerezi!...</p>
<p>— Nici de cum.</p>
<p>— Cu alții, cred ; dar cu mine e ușor pe cât timp îmi răspunzi oratoricește în toată puterea cuvântului și aș putea afirma că mai curând eu nu aș putea vorbi cu atâta șic, încât expresiunile mele să aibă oarecare înțeles față de glumele tale spirituale!... Unde mai pun că ești și complesant!... Leoni n-a greșit deloc în alegerea ta!...</p>
<p>— Nu se șcie ; fiind-că filele acestea am s’o trag pe sfdră!...</p>
<p>— Cum?</p>
<p>— Se vede că ai uitat că urmează să curtești pe Amelie pentru câștigarea pariului?</p>
<p>— A!... Da; mi-aduc aminte; mi-ai spus în două rânduri astă-seară... E la mijloc un butoi cu bere și în cazul acesta ai tot dreptul N-are să se plângă adorata ta, căci atunci ar face o copilărie!... Eu îți urez succes bun!...</p>
<p>- - Ura !... Zeuțule!... Să trăiască Gambrinus;așa te vreau!... Ia să golim butelia care ne-a rămas de la masă 1...</p>
<p>— E ora înaintată și voiesc să plec!...</p>
<p>— Numai un pahar !...</p>
<p>— Nu pot. Mâine seară, dacă voiești să-mi faci plăcere, vino la mine și vom goli cât de multe butelii!... Te aștept !...</p>
<p>— Nici vorbă!... Pe alții refuz; dar pe tine nu!...</p>
<p>'— Prin urmare; ne-am înțeles ?</p>
<p>— Fără îndoială.</p>
<p>Dupe aceste cuvinte, Căitim îșl luă noapte bună de la amicul său și părăsi iatacul; iar Bețivenschi, ordonă feciorului să-i conducă musafirul.</p>
</div>
 <div type="chaper" n="4">
<p>CAP. IV</p>
<p>O vizită neașteptată</p>
<p>Ca niciodată, Bețivenschi, în ziua de 2 Iunie 187..., luase cafeaua mai de dimineață de cum obișnuia și plecase de acasă fără să anunțe pe cineva. De această dispariție matinală se mira și feciorul său nu numai amicii care îl căutase, știind că pe la acea oră îl găseau totdeauna, în halat, cu ceașca plină de cafea și cu ciubucu lângă el. Gărgăun, feciorul care se numea astfel, își făcea felurite închipuiri: Ba că stăpânul său îl ceartă, ori s-o fi dus să cumpere vreun chilipir sau îl chemase d-șoara Leoni și în fine poate că i-a murit vreo rudă; însă, nimic din toate acestea nu era exact, deoarece, Bețivenschi, în acel timp, se găsea în curtea hotelului Moldavie, unde întreținea cu portarul de acolo următorul dialog:</p>
<p>— Ce cameră ocupă dra. Amelie ?</p>
<p>— No. 8 Coconașule!...</p>
<p>— Îmi faci un serviciu!?</p>
<p>— Cu plăcere...Mai multe chiar!...</p>
<p>— Dă această carte de vizită d-șoarei și oprește aceste monede !...</p>
<p>— Să aduc răspuns?</p>
<p>— Negreșit... Altfel n-ai făcut nimic!...</p>
<p>— Voi fi la ordin!... Iacă, mă pornesc din loc; însă, vă rog, așeptați puțin aici !...</p>
<p>Portarul plecă și în curând se înapoi cu scirea că e invitat de dra și chiar îl așteptă. Atunci, Bețivenshi, mulțumi portarului și începu a urca treptele hotelului; iar portarul îl urmă până la ușa camerei Domnișoarei și apoi, salutându-1 respectuos, se depărtă. Bețivenschi însă, spre a fi mai prezentabil, își îndreptă legătura la gât, trase manșetele, tuși de vreo trei ori pe rând, bătu ușor în ușă și după câteva minute o voce de femee îi răspunse : «Intră». El se introduse imediat, făcând cele mai cochete salutări și cele mai elegante scuze ; iar domnișara după ce îi întinse mâna și îi mulțumi pentru cuvintele sale atât de gentile, îl rugă să ia loc, și Bețivenschi, se conformă, ocupând scaunul ce era în fața d-șoarei.</p>
<p>In timpul acesta, Amelie, profitând de ocazie, își aruncă privirile în oglindă și după aceia fixând pe vizitatorul său, începu convorbirea:</p>
<p>— Mă simt foarte onorată, Domnule Afer, cu prezența dvs., și-mi permit a vă spune francamente că nu mă așteptam la o așa apropiată vizită care mă pune în poziția să cred fără cea mai mică îndoială, că aveți un caracter nobil și o educație distinsă. Politeța dvs. se usiteasă în toate statele civilizate și sunt veselă că o găsesc în manierile ce posedați!... Vă felicit chiar !... Mi s-a prezentat ocazia, este un an de atunci, însoțită de un bun și intim amic să vizitez în Paris, Capitala Franței și a întregului univers, mai multe localuri frecventate de personajele cele mai înalte din societate și am rămas foarte încântată de modul cum eram apreciată și servită! In prima zi făcusem deja aproximativ ca la treizeci cunoștințe și în două luni cât am stat, vă puteți închipui, că nu le mai puteam înnumera. Cu acea mulțime de personaje aș putea crea un oraș. In fine, ca să nu vă obosesc prea mult, am fost foarte satisfăcută și am regretat atât de mult acea societate, încât ori de câte ori mi-aduc aminte, mă simt nu știu cum!... Puneți mâna, dle Afer, să vedeți cum îmi bate pieptul!... 0 ! Paris, Paris !... Sunt sigură că dacă ați văzut și dv. acest rai pământesc, regretați și palpitați ca și mine!...</p>
<p>— 0! Da!... Acest oraș e o metropolă de briliant a lumii întregi, un focar al civilizației, un paradis cu toate comorile imaginate și neimaginate!... L-am vizitat și eu în două rânduri: 0 dată cu ocazia expoziției și altă dată cu o afacere de mare valoare a unchiului meu. Aprecierile dv. sunt foarte exacte și fără să exagerez, memoria vi le-a conservat în a lor admirabilă realitate!... Cât privește însă comparația vizitei mele matinale și neașteptată cu aceia a celor personaje remarcabile, este un act al civilizatului și inteligentului în principiu către cunoștințe și în practică la intimi și rude; iar față de mine cu solemnitate a politeței dv. care îmi prezintă un tablou instructiv și experimentat!... Vă fac complimentele mele!...</p>
<p>— De-o mie de ori, vă mulțumesc, domnule Afer!... Cuvintele dv mă iluzionează și m-aș simți foarte veselă decă m-ați vizita cât de des!</p>
<p>— Voi face aceasta cu multă plăcere și chiar aș fi făcut-o până acum cel puțin de șapte ori, dacă nu avea loc incidentul ce vi s-a întâmplat și care v-a reținut în casă șase zile, probă de aceia ce vă spun că în opt zile de când v-am cunoscut, v-am vorbit în două rânduri și v-am vizitat acum. Familiaritatea ce mi-ați arătat de când v-am cunoscut, unită cu dorința ce aveam de a vă vedea cel dintâi după convalescență, m-a pus în poziția de a vă face această vizită neașteptată. Afară de acestea, am o inimă neînduplecabilă și nu-i pot rezista!... Nu știu cum va fi a altora; dar a dv aș putea afirma cu siguranță, că e tot așa și de aceia am avut nerăbdarea de a trece înnaintea celorlalți amici, care probabil, vă vor vizita și ei astă dimineață, mai cu seamă Verdescu și Poeteanu!...</p>
<p>— Admit totul ceia ce spune-ți și vă consider ca pe un adevărat amic!... De aici înainte, sper, că îmi veți zice pe nume, fără a-mi adăuga vreun titlu usitat între inferiori și superiori, sau între persoanele abia cunoscute ca și eu la rându-mi să pot fi tot astfel!...</p>
<p>— Mă faci prea fericit Dom... Amelie!...</p>
<p>— Nici de cum Dom... Afer!...</p>
<p>— Ei, văd, că ești și glumeață!... Mă imi-tesl!... Fie mă voi deprinde să-ți zic: Am...!</p>
<p>— Și eu: Af...</p>
<p>— Mă înnebunesc de râs!... Lasă-mă Amelie.</p>
<p>— Bravo!... Ai rupt pedica; așa te vreau!.</p>
<p>— Mă încânți!'?...</p>
<p>— Ți se pare!...</p>
<p>— Atunci, ești simpatică și dacă îmi dai voie să-ți spun că te iu.... ! ?...</p>
<p>— Că mă iubești ?</p>
<p>— Tocmai!...</p>
<p>— Această declarație, mi-a mai făcut-o doi amici și nu știu ce să-ți răspund!...</p>
<p>— Care ?</p>
<p>— Cei indicați de tine că mă vor vizita astă-dimineață!...</p>
<p>— Ai înclinat măcar către unul din ei?...</p>
<p>— Negativ.</p>
<p>— Și de ce ?</p>
<p>— S-au prea grăbit!... Nu era timpul atunci!...</p>
<p>— Cum vezi, deocamdată îi adori ?</p>
<p>— Te înșeli !...</p>
<p>— Se poate; dar, nu-mi pot explica refuzul tău ?...</p>
<p>— N-am zis aceasta; însă, îți pot afirma un lucru pozitiv: Voiesc să fiu iubită de tine și chiar de altă persoană; dar nu pentru câtva timp și apoi tocmai când simpatizez în realitate, să fiu părăsită!... Afară de aceasta îmi plac voiajele și amorașul meu trebuie să aibă același gust.</p>
<p>— Frummose idei!... Se potrivesc de minune cu ale mele!... Eu nu știu la altceva, de cât la femei și să umblu din oraș în oraș și din țară în țară!... N-am copii, n-am nimic care să mă împiedice : Am numai pe Gărgăun feciorul de care sunt prea mulțumit cu serviciul ce mi aduce !... Economii nu fac, fiindcă venitul meu e frumușel și sunt în lipsă de rudenii ca să pot fi moștenit!...</p>
<p>— Ce venit aveți, adorabile Afer ?</p>
<p>— Numai douăsprezece mii franci anual!...</p>
<p>— Plăcut de tot!...</p>
<p>— Eh să am numai pe jumătate, aș voiaja foarte mult și mi-aș fixa două reședințe: una la Paris și alta la Londra!...</p>
<p>— La rându-mi, ți-sș pune tot la dispoziție și chiar viața, numai să ții la mine !...</p>
<p>— Nu glumești?</p>
<p>— Fără îndoială; vorbesc serios!...</p>
<p>— Și eu tot serios îți spun, că până acum am voit să te cer numai; dar mi-ai plăcut încă de când te-am cunoscut și te iubesc mat mult de cât îți imaginezi!...</p>
<p>— Me încred; însă, trebue pentru liniștea mea să-mi probezi!</p>
<p>— Acum ?</p>
<p>— Nu.</p>
<p>— Când ?</p>
<p>— In noaptea aceasta după ce voi termina la cafee-chantant!...</p>
<p>— Primesc și te voi invita să mă însoțești atunci; numai vezi... să nu atragi atenția amicilor tăi!... Știi...; , astfel de lucruri trebuie să le audă, decât să le vadă</p>
<p>— Ești prea gentilă, Amelie !... Dă-mi voie să te sărut!... Și ea, fără să știe, se apropie și buzele lor se lipiră de mai multe ori; dar aceste momente, nu ținură mult, că le întrerupse câteva lovituri ușoare în ușa camerei în care erau, și Amelie fu nevoită să întâmpine semnul, ducându-se imediat să deschidă ușa, în fața căreia stătea chelnerul cu o carte de vizită pe care era imprimat: «Mitică Poeteanu». Amelie primi cartea, îi spuse chelnerului să aștepte puțin și se înnapoiă repede lângă adoratul ei, căruia prezentându-i cartea și întrebându-1 dacă e sau nu de părere să introducă pe cel care voiește s-o vadă, i-a răspuns afirmativ. Atunci Amelie voii să cheme chelnerul, și Afer o reținu, zicându-i:</p>
<p>— Ești nerăbdătoare, te înțeleg; abia ai obținut libertatea mea și te grăbești; însă, am și eu o particularitate și țin să nu știe nimeni de vizita mea !... Pricepi!... E matinală și dau bănuieli prea de timpuriu!... Prin urmare, așteaptă un moment până plec și după aceea, primește fără întârziere pe Poeteanu !...</p>
<p>— Excelentă cugetare !... Te ascult !...</p>
<p>— Iți mulțumesc și constat că caracterul ne va uni, nădăjduiesc, pentru totdeauna!... Vino dar, să te îmbrățișez și apoi să plec!...</p>
<p>Amelie se ridică mașinalicește de pe scaun, își încolăci brațele de gâtul lui Afer, și acesta, după mai multe sărutări, o strânse la piept și se despărți; iar ea, îl conduse până în sală și de acolo îl urmă cu privirea până nu-l mai văzu. Apoi, spuse chelnerului de a introduce personajul care i-a dat cartea de vizită.</p>
<p>După câteva momente de așteptare, Poeteanu se introduse la Amelie, care-1 primi cu toată politețea și după un interval oarecare plecă, știind că vor mai veni și alții. Ceea ce s-a și întâmplat, căci, în acea zi Amelie, a mai fost vizitată de Iancu Verdescu, Țuicanovici, Berescu, Vinevschi, Hereditescu, Păun Moftureanu, Zanfir Caitim, Ananasescu, Basamagescu, Peliniadopescu cu Minciunescu, Leia, Leoni și Aurelia ; așa că, vizitele au ținut până la 5 p.m.</p>
<p>Amelie, aproape amețită de atâtea vizite, își făcu toaleta cu îngrijire și plecă a se distra și respira aer curat.</p>
<p>In intervalul cât Amelie se întreținuse cu vizitatorii, Afer Bețivenschi, fusese pe acasă, se întâlnise cu toți amicii cărora le comunicase că în acea seară va avea loc pariul și vizitase chiar pe Leoni, pe care o rugase să păstreze oarecare rezervă către el până la ora 12 din noapte și apoi ieșise cu ea pe stradă, spre a o îndupleca cu desăvârșire.</p>
</div>
 <div type="chaper" n="5">
<p>CAP. V.</p>
<p>Pariul</p>
<p>Lumea plictisită cu căldura de peste zi și de numeroasele ocupațiuni, populase pe sub seară străzile principale ale orașului și se dividea din când în când în diferite grupuri : unele dupe rangul social, altele după etate și chiar după sex; alegându-se bărbații de o parte, femeile de alta și copii însoțiți de bone sau doici, pe alocuri, ascultând muzica municipalităței, care întona ariile cele mal dilectante și plăcute!...</p>
<p>Se înserase de tot și noaptea care se apropia, promitea a fi feerică, căci cerul era senin și luna începuse a se ivi cu raze de aur strălucitore.</p>
<p>Printre cei ce gustau din plimbare se găsea: Amelie în conversație cu Verdescu, Aurelie cu Hereditescu, Leoni cu Bețivenschi, Elvira cu Vinevschi și Leia cu Berescu, pe care, numai un observator excelent i-ar fi putut vedea astfel înlănțuiți în atâta desime de suflete și i-ar fi putut urmări cu înlesnire până în grădina hotelului Moldavie, unde pe la orele 9 au și plecat, căci, în acea seară, după cum se anunțase prin afișe, avea loc debutul cantatricei Amelie ; ceia ce s-a și întâmplat, deoarece pe la orele 10, când Dr. Inimescu și Poeteanu intrau în grădină, publicul deja ocupase toate mesele și Amelie era pe scenă armonisând; «Sciu tu» ; iar cele alte cantatrice, stau în jurul unei mese din fața scenei și râdeau cu hohot de comicăriile lui Bețivenschi și de modul cum făcea pe toți să aplaude continuu, pentru care, debutanta, fusese nevoită să repete cântul de două ori!....</p>
<p>După aceasta, apăru Elvira, întonând: «Jos masca» și atrase atenția generală; dar, de aplaudat, n-a avut noroc, fiindcă Bețivenschi se strâmba la ea și nu dădea niciun semn de aprobare. Apoi, se prezentă Leia, melodisând: «De când ea s-a dus departe», cu care cânt, fu bine primită și după aceia se arătă Leoni cântând : «Aoleo m-am îmbătat», care făcu pe toți să bată din palme și s-o cheme neîncetat pe scenă; iar Aurelia, fiind puțin indispusă din cauza lui Hereditescu care refuzase să-i facă cadou un inel cu pietre de diamant, rămăsese să cânte după ce, celelalte vor mai apărea încă o dată pe scenă. Atunci, Amelie, nu pierdu timpul și cântă: «J aime», Elvira: «Vestita precupeață», Leia: «Rândurica», Leoni: «I cher von Kalikenberg» și apoi, se auzi Aurelia în aria: «Țiganca», cu care s-a ilustrat de minune și pe lângă inelul ce câștigase pe timpul indispozițiunei, mai primi un buchet de flori de la adoratorul ei, pentru care i se aduse felicitări de toți cei care erau la masă cu Bețivenschi; iar cantatricele, văzând că grădina e încă populată, se succedară foarte des pe scenă și până la ll/^, îșl umplură ghetele cu monede cum nu se așteptau.</p>
<p>In intervalul acesta, Afer Bețivenschi, chemase la o parte pe fiecare din amicii ce-i înconjura și pe cei de la masa vecină unde erau: Dr. Inimescu, Poeteanu, Poly, Căitim, Mototolescu, Grosescu, Moftureanu, Calcavurovici și Minciunescu, cărora le comunicase că peste o oră va avea loc câștigarea pariului și ca să se convingă, după ce se vor încredința că el s-a introdus cu Amelie în camera ei, să adăste în grădină un sfert de oră și apoi să vină împreună cu Vendescu la ușă, care fără întârziere li se vor deschide chiar de el; însă, cea mai mare parte din amici, nu credeau și așteptau impacienți începutul și sfârșitul acestei comedii, mai ales că văzuseră pe Amelie foarte indiferentă față de eroul tragerei pe sfoară !...</p>
<p>Orologiul municipalității, anunța 12 ore din noapte și Elvira încă era pe scenă cu : «Hai la vax și la chibrit», fără să știe că personajele ce mai rămăsese în grădină, formau un grup de amici pentru comedia ce urma să aibă loc și golirea unui butoi cu bere. Atunci, Amelie, auzind ceasornicul ce sunase și uitându-se la al său, își aduse aminte de promisiunea dată lui Bețivenschi și îi făcu semn a o urma; iar el, se conformă, după ce văzu pe Leoni distrată în convorbire cu Vinevschi-Verdescu rămăsese înlemnit și tot credea că viseasă; iar ceilalți pufneau de râs; ceea ce, atrase și atenția cantatricelor care erau cu ei la masă, mai cu seamă a Leonei, care observând absența eroului din acea seară, făcu o mișcare bruscă, și ridicându-se de pe scaun, zise:</p>
<p>— Oare onorabililor, mi l-ați ascuns ?... Unde e Afer ?....</p>
<p>— Nu ne privește!... răspunseră toți în cor.</p>
<p>— Așa! ?... Vă foarte mulțumesc de explicație !... Auzi, auzi!..... Să mă lase între atâția cavaleri, fără adio ! ?... L-oi învăța eu cum să se poarte !...</p><p>— O! ho!... Prea te repezi!... El e în apropiere și ți-l vom da momentan dacă ne vei cânta!...</p>
<p>— Da, da ; după ce-l voi avea; primesc....</p>
<p>— Atunci vino după noi.</p>
<p>Leoni, fără să mai pronunțe vreun cuvânt, îl urmă pas cu pas până la ușa camerei Ameliei; unde, Verzescu, nerăbdător, bătu de câteva ori și i se răspunse de către Bețivenschi: «Așteptați.»</p>
<p>La auzirea acestui cuvânt, Leoni ca o tigroaică, scoase ușa din țîțîni, se repezi la Amelie și o apucă cu o mână de gât; iar cu cealaltă îi aplică lovituri atât de serioase încât dacă spectatorii nu ar fi intervenit, ar fi fost posibil leziuni grave și chiar vreun accident regretabil. Privelișcea era aproape îngrijorătoare pentru Afer, autorul acestei furtuni, haslie pentru amici, excepție de Verzescu care pierduse pariul și întrucâtva satisfăcătoare pentru Leoni, care, în cele din urmă, crezându-se răzbunată pe rivala sa, însoțită de cel ce o înconjura, coborî treptele hotelului și intră în grădină, unde, cu toții luară loc la masa din fața scenei. Apoi, efectele pariului începu: Verzescu comanda butoiul cu bere, Leoni schimba cuvinte cu Vinevschi contra adoratului ei și ceilalți întrețineau conversație cu Elvira, Leia și Aurelia, excepție de Bețivenschi, care nu asculta pe nimeni și striga întruna: Butoiul, butoiul!... Să vie!... Dar repede; că stăm cu gurile căscate și gâtlejurile neudate; iar asistenții, excluzând pe Leoni și Vinevschi, dau cu pumnii în masă, imitând pe Afer și din când în când din gura lor ieșea câte un : ura!... Trăiască Afer Bețivenschi și toți zeii nectarului!...</p>
<p>Nu trecu mult, că butoiul dorit sosi, paharele se umplură și petrecerea se desfășură: Afer, prezentă Leoni, achrostihul ce-i compusese, și care este reprodus textual în capitolul III; iar ea, neputând să-și ascundă bucuria surprizei ce-i făcuse adoratul său, îl citi în auzul tuturor, care izbucniră în aplauze nesfârșite. Atunci, Bețivenschi, mulțumit foarte de veselia care era zugrăvită pe fețele amicilor săi, umplu paharele din nou și petrecerea se animă atât de colosal încât mai la fiecare ridicare de pahar, se aduceau elogii și se țineau tuaste pentru eroul acelei petreceri; iar el, răspundea așa de minunat că auditorii nu se puteau opri din râs. Chiar Venzescu care la început fusese indispus de pierderea pariului, și Leoni care era supărat de tragerea pe sfoară, făceau haz, încurajând comicăriile și gesturile convivului; continuând tot astfel petrecerea pănă în revărsatul zorilor, când, din cauza oboselei ce simțeau, se și despărțiră.</p>
</div>
 <div type="chaper" n="6">
<p>CAP. VI</p>
<p>Incendiul</p>
<p>Noaptea învăluise pământul cu haina primăverii. Luna și stelele se scăldau ca într-un ocean pe cerul înseninat și răspândeau razele lor argintii peste întreaga natură. În stradă, se auzeau la oarecare intervale fluierele guardiștilor și pașii trecătorilor întârziați prin cluburi și cafenele cântânde. În suburbia sfântu Nicolae nou, ruinele Moruzoi erau iluminate ca niciodată. Un trecător atras de zgomotul săpăturilor ce venea din partea aceea, s-a oprit de a ascultat; însă, după câtva, zgomo-tul încetând și lumina dispărând, își continuă drumul, mirându-se cum pe acel timp ruinefe fusese iluminate, ferestrele acoperite cu rogojini și din ce provenise zgomotul acela;</p>
<p>În urma acestuia, un alt trecător, la câțiva pași, se oprise în dreptul unor ferestre de la niște case mici neîmprejmuite din fața ruinelor și schimba șoapte cu o urmașă a Evei. Lumina ce făcea felinarul din colțul străzii, îi prezenta tineri, cum erau: El aproximativ înnumăra 28 crini și ea până la 18 roze. Atunci, orologiul de la edificiul municipalității prin trei lovituri anunța orele și spre apus, bolta divină se roșise ca jăraticul; iar tînăra pereche, observând aceasta, din când în când își îndreptau privirile într-acolo și nu-și puteau explica cum cerul își schimbase atât de curând culoarea cea azurie; dar, nu trecu mult, că trompeta observatorului din turnul edificiului primăriei, vesti de mai multe ori existența unui incendiu, și cetățenii, într-o clipă, la auzirea semnalului, se văzură alergând la spectacolul sinistru, urmând pe pompierii care treceau ca fulgerul în piața Unirii, unde erau în flăcări multe prăvălii și case. Grație însă energiei și curajului cetățenilor și pompierilor, că acel foc atât de colosal în câteva ore, se localiză. Altfel, ar fi luat porțiuni înspăimântătoare și ar fi nimicit nu numai centrul orașului; dar și străzile laterale. Apoi, cetățenii s-au înapoiat fără griji la casele lor, excepție de victimele incendiului, care cu lacrimile-n ochi și plini de disperare își căutau adăpost.</p>
<p>Printre cei dintâi, s-a văzut și tânăra pereche părăsind locul unde fusese incendiul și înapoindu-se cu pași grăbiți la casele neîmprejmuite, unde, succesorul lui Adam, zicea întruna: S-a dus!... Da; s-a spulberat... Unica moștenire și mi-a lăsat numai locul!... Bietul bunicu!... O să-mi cadă în spete și de... o să-l suport!... Ce bună era prăvălia!... Ah !... îmi vine... nebunii...; dar lasă... El e bătrân, și... poate... poate... știu eu, tot iau pe loc vreo trei sute de napoleoni!...</p>
<p>— E de prisos, Verzescule; trebuie să fii mulțumit și cu atât, răspunse tânăra ce-l asculta.</p>
<p>— Așa e Exterino; dar, de... Prăvălia mi-ar fi înțesat o pungă de două mii napoleoni, pe câtă vreme locul!... Unde mai pui și pe bunicul până la... înțelegi tu!?...</p>
<p>— Cu toate acestea; datoria de nepot... și...locul nu e de lepădat!... Oricum, valoarea lui nu o poți găsi așa repede... mai ales în acest timp de criză!... Până atunci însă, prudență și deocamdată îți urez vise plăcute!...</p>
<p> — E ziuă!... Ai dreptate !... La revedere pe mâine seară!... Nu uita să te gătești cu brățările ce ți-am trimis azi!... Și se depărtă; iar ea, după ce-l urmă cu privirea până ce nu se măi văzu, intră în casă, cugetând la noi cadouri și fericire.</p>
</div>
 <div type="chaper" n="7">
<p>CAP. VII</p>
<p>Ghicitoarele și Ghicitorii</p>
<p>E cunoscut tuturor că, cu cât orașul se prezintă mai populat și mai avut, cu atât și ocupațiunile se multiplică. Așa, în Ploești, orașul care numără peste 40,000 locuitori, capitala județului Prahova, situat pe un teren șes, dotat cu toate bogățiile naturei și în apropiere de București, distanță cel mult două ore cu calea ferată, ocupațiunile sunt atât de numeroase și de varii, încât dăcă le-am descrie, am umple topuri de hârtie, ne-ar răpi mult timp, și afară de acestea, neimportând în acest roman, decât câteva dintr-însele, deocamdată vom pune sub vederile onoratului lector sau onoratei lectoare pe parte din bărbații și femeile acelea care în lipsă de profesiuni, ori din cauza mizeriei, își aleg pe aceia de a se introduce prin familii, mijlocind sau recomandând pe cutare june, jună, văduv ori văduvă de a se căsători cu cutare sau cutare. Acest soi de ocupațiune l-am numit «Ghicitoare» și motorul care ne-a autorizat, se va vedea în cursul citirei prezentei cărți.</p>
<p>Între acești ghicitori și ghicitoare, cei mai principali erau: Ion Prepelicaru, Dinu Copoescu, Manda Beutorescu, Stanca Vorbulovici și Marghioala Prepelicaru.</p>
<p>Manda Beutorescu, care joacă primul rol, este văduvă, de 48 ani, cu talia mijlocie, groasă, umflată și roșie la față din cauza alcoolului întrebuințat prea des, mai ales dimineața ca să aibă curajul de a se introduce în familii, cum zice ea când se găsește în stare anormală.</p>
<p>Într-una din zilele lunei August, anul 187..., această ghicitoare se văzu dis de dimineață intrând în curtea unor case din strada Câmpinei, unde, fu întâmpinată de un bărbat cu părul alb; o femeie care număra până la 42 ani și o tînără ce împletise numai 16 trandafiri. Erau: tatăl, muma și fiica, care cum zăriră pe Manda, îi ieși înainte, făcându-i onorurile obișnuite prin invitare în salon și strângere de mână; unde, vizitatoarea după ce luă loc pe un scaun din dreptul canapelei pe care sta familia, cu un aer binevoitor și blând începu a comunica că, scopul venirii sale nu era altul decât interesul ce purta pentru fiica lor atât de gentilă și de a o vedea curând fericită la casa ei cu un soț ca acela pe care l-a găsit încă demult și care, pe lângă că e tânăr plăcut, fără defecte, are și un viitor strălucit; iar tatăl, ca cap al familiei și experimentat în ale vieții se prefăcu că-i mulțumește și-i spuse neted că nu e dispus pentru un act atât de delicat și serios. Ceea ce, Ghicitoarei, nu-i plăcu și plecă, pretextând că este așteptată în mai multe părți tot pentru mijlocire de căsătorie, fără a se mai ivi prin acea casă, timp aproape un an de zile. Cu toate acestea, din când în când trecea pe acea stradă și schimba cuvinte cu tânăra, pe care dorea cu orice preț să o căsătorească și despre aceste întrevederi misterioase, mama fetei, nu avea nici o cunoștință, mai cu seamă de la cele două luni din urmă de când încetase din viață soțul ei; însă, observase oarecare schimbări în caracterul fiicei sale, pe care nu și le putea explica; dar căuta adesea deslegarea enigmei și ar fi fost aproape imposibilă dacă Manda nu ar fi venit să-i repete cu oarecare deslușiri, propunerea de mai înainte, la care, văduva, deși cu îndoială, însă, de acea dată o primi și permise ghicitoarei de a prezenta chiar pe ginere. Așa că, la două luni și jumătate, căsătoria avu loc și ghicitoarea fu recompensată de ambele părți, mai cu seamă de tânăr într-un mod aproape fabulos, de orice i se constituise de d-na Ema Briliantescu, mama miresei, o dotă considerabilă, pe lângă că se însoțise cu Eleonora, căci așa se numea, o jună care împlinise 17 ani. Ginerele nu era altul, decât Iancu Verzescu, un arendaș de formă a câtorva pogoane teren; acel personagiu care-și risipise averea părintească în petreceri și cadouri ce făcea cantatricelor și femeilor simple din toate punctele de vedere. Noroc însă, cu Manda, că reușise pentru câtva să-l scape de mizeria care-l aștepta, de orice aproape și terminase ultimele monede care îi rămăsese din vânzarea unui loc ce moștenise de la bunicul său Pavel Verzescu, încetat din viață cu trei luni înaintea căsătoriei sale, din cauza neajunsurilor ce întâmpina din parte-i.</p>
<p>Verzescu se instalase cu tânăra sa soție în casele dotale și ajunsese în contactul rudelor și familiilor vecine, astfel că distracția socială nu-i lipsea și se mulțumea de a fi reținut pentru primirea vizitatorilor.</p>
<p>Acestea la început i se părea că-i aduc adevărata fericire și se prezenta cu demnitate în căsătorie; dar, după câteva luni își părăsi ideea și reveni la obiceiurile de mai înainte, cum zice proverbul: «Lupul își schimbă părul, însă năravul ba». Tot așa și el, căci adesea neglija datoriile lui de soț și făcea pe tovarășa sa să regrete unirea cu el, deoarece, pe lângă alte cauze, uneori lipsea zile și nopți întregi, alteori venea la ziuă și adesea noaptea târziu; așa că, într-un interval de doi ani, risipise atât restul banilor din moștenirea rămasă de la bunicul său, cât și parte din dotă, adică numerarul, rămânând neatacate moșia și casele.</p>
<p>În acel interval câștigase o fetiță de o frumusețe rară, care la etatea de patru luni, din cauza unei maladii, a încetat din viață; iar Eleonora, lovită de această nenorocire și suferințele morale ce îndura de pe urma soțului; începuse să se desfigureze și să devină debilă: Ceea ce atrase atenția tuturor cunoștințelor și mai ales pe a mamei sale, care, a adus-o în pozițiune de a intenta acțiune și s-a divorțat; iar mai în urmă; fără nici un intermediu; se căsători pentru a doua oară cu Zanfir Căitim ce-i zice și Zeul Căitim, un tânăr plăcut, modest, inteligent, fără defecte și destul de avut, cu care trăiește și astăzi atât de bine, încât sunt de exemplu.</p>
<p>Verzescu care nu se așteptase la o așa întâmplare, ajunsese într-o stare atât de deplorabilă și plină de mizerie, încât solicita existența și îmbrăcămintea de la străinii generoși, fiindcă amicii și amicele nu numai că nu-l ajutau, dar îl și gratificau cu toate epitetele. Până chiar și Exterina, cu care cheltuise o parte din avere și care strînsese de pe urmă-i una mie de napoleoni, îl gonea și-l trimitea la poliție ca pe un vagabond.</p>
<p>Această femeie, prin mijlocirea Mandei, care o cunoșcea de aproape, fără multă osteneală, se căsători cu un giuvaergiu din București; însă după trecere de un an, din cauza luxului și conduitei sale, aduse pe soț în stare de faliment și pierdu atât capitalul său cât și dota; iar ea a rămas în starea primitiva, deși ar fi putut solicita dota; însă, cel a tot-putinte care veghiază asupra faptelor oamenilor, nu a condus-o pe acea cale, și i-a arătat că durează numai: «munca și onestitatea.»</p>
<p>Nu trecu mult după aceea că, giuvaergiul decedă din cauza mizeriei și Exterina se sinucise, fără a se ști împrejurările care au determinat-o la aceasta.</p>
<p>Manda însă, deși auzise de acele drame, al căror început era ea, nu se tulbura în nimic și își continua ocupațiunea de mijlocitoare fără remușcare și fără mustrare de conștiință, mai ales de când îmbrățișase și altele acel mediu de existență, între care Stana Vorbulovici, care-i era cu mult superioară în limbuție și neesactități.</p>
<p>Această din urmă ghicitoare, era atât de activă, încât zilnic de dimineață până seara, prin ploi sau ninsori, colinda fără preget orașul întreg și se interesa de toți și de toate; mai cu seamă de cei căsătoriți; iar când i se părea timpul oportun de a se introduce la cutare sau cutare, își imagina diferite calități pentru cel care dorea să intervină și se prezenta sub aceste vederi. În carnaval mai cu deosebire, umbla foarte mult și se introducea chiar la persoane pe care abia le cunoștea din vedere sau din auzite, mijlocind cine știe pentru ce ființă de aceeași categorie.</p>
<p>Cu toate acestea uneori reușea, fiind curajoasă și lingușitoare; iar alteori era trasă pe sfoară sau luată în deriziune de aceia cărora le plac distracțiuni de așa natură.</p>
<p>Între căsătoriile făcute prin intermediul Stanei, cea mai de căpetenie este aceea a băcanului Masticopol cu văduva Gherghina Bolovănescu, de la care a primit o frumoasă recompensă materială; însă a fost foarte invidiată de Marghioala și Dinu Prepelicaru, care criticând-o pretutindeni, îi luase locul și o redusese până acolo că aproape nu mai era primită în nicio casă. Ceea ce o puse în pozițiune să se retragă în dealul din Valea-Meilor, unde, cu capitalul ce  avea își cumpără câteva rînduri de vie și îmbrățișă meseria de cultivatoare.</p>
<p>Acei ghicitori, deși scăpaseră de Stana; erau geloși și pe Manda, cu toate că nu ar fi avut nevoie, întrucât singură se descreditase și era alungată de pretudindeni; până și de fiul său, care nu-și mai putea agonisi existența din cauza imoralității și viciului ce o predomina; astfel că, Marghioala Prepelicaru și soțul ei, îndată ce simțeau că Manda a intrat în vreo casă, ei erau acolo și se ofereau gratis; iar rivala lor, văzând aceasta, s-a asociat cu Dinu Copoescu de a părăsi centrul orașului și a ghici pe la cetățenii mărginași; crezând că acolo, faptele lor vor fi izolate și neauzite; dar, realitatea a fost contrară, căci nu s-a făcut nicio căsătorie prin ei, și din această cauză, într-o seară, când ambii erau în stare anormală, grație ultimelor monede ale Mandei se desfăcură în insulte și lovituri.</p>
<p>Soții Prepelicaru, informându-se despre aceasta, anunțară prin afișe că, pe lângă darul de a căsători, ghicesc: trecutul, prezentul, viitorul și că se pot însărcina cu orice afaceri; astfel că, au atras atenția amatorilor și în câțiva ani, reușiră să devină proprietari cu această cumulardă ocupațiune, pe care poate, vor fi practicând-o și astă-zi.</p>
<p>Despre acest mijloc de existență s-au interesat mulți învățați-critici, dintre care, unii: teoretic și alții: practic, și în general, au obținut rezultate frumoase, mai cu deosebire în Franța, Germania și Italia, unde prin cultură și activitate reală, aproape l-au exterminat.</p>
<p>Tot așa și cu ghicitorii și ghicitoarele de care în treacăt am făcut câteva linii, dacă ar fi avut cel puțin studiile elementare și le-ar fi plăcut munca, evident că nu ar fi recurs la o asemenea ocupațiune și ar fi îmbrățișat o profesiune; dar, ca ignoranți și leneși, fiind mărginiți în vederile și activitatea lor, s-au cufundat în noianul celor de așa speță, unde i-am lăsat și-l vom lăsa, întrucăt rolul nostru nu cere să mergem mai departe.</p>
</div>
 <div type="chaper" n="8">
<p>CAP. VIII</p>
<p>Comoara</p>
<p>După două săptămâni de la cele narate în capitolul VI, unde între altele ne-am ocupat și de ruinele Moruzoi, a avut loc o descoperire misterioasă atât de importantă, că, și acum este în memoria cetățenilor.</p>
<p>Pentru ca onoratul cititor, sau onorata cititoare, să aibă idee completă despre acea descoperire, facem istoricul și pozițiunea ruinelor după cum urmează;</p>
<p>«La începutul formațiunei Ploieșciului, cea mai grandioasă clădire era palatul Moruzi compus din trei etaje și împrejmuit cu zid care ocupa un teren vast.</p>
<p>În anul 1762, decedând Moruzi, cel mai înalt și avut demnitar al acelui secol, doamna Moruzi ce-i zicea și Moruzoaia a rămas succesoarea palatului și l-a posedat până în anul 1779 când urmând pe Moruzi la locul cel vecinic, palatul s-a părăsit și în câțiva ani din cauza neîngrijirei și tempestelor naturei, etajul al treilea a căzut; iar împrejmuirea s-a dărâmat cu desăvârșire, rămânând numai zidăria a două etaje.</p>
<p>De atunci, zidurile au rezistat și nu s-au mai schimbat câtuși de puțin până în anul 1890; iar mai târziu s-a dărâmat și făcut diferite clădiri.</p>
<p>In anul 1875, niște sârbi-grădinari care-și părăsise patria lor și venise în țara noastră spre a-și exercita profesiunea, informându-se că terenul ruinelor este întins, apt pentru grădinărie și ieftin, l-au luat cu arendă, împrejmuindu-l cu scânduri și l-au cultivat.</p>
<p>Intr-una din seri, însă după ce el terminase udatul grădinei și se așezaseră a se ospăta, unul dintr-ânșii, observând că la intrarea principală, sub etajul de jos al ruinelor se ivea din când în când o lumină roșatică, a atras atențiunea celorlalți și cu toții părăsind masa, s-au introdus în ruine, unde au vegheat toată noaptea.</p>
<p>În acel interval lumina a mai apărut de douâ ori și au rămas încredințați că în acel loc există un tezaur.</p>
<p>A doua zi între altele se aprovizionară de rogojini, cu care acoperiră ferestrele și pe la miezul nopții, aprinzând felinare, își puseră planul în executare, săpând până la ora trei din noapte, când din cauza umbrelor ce făcea lumina lunei în interiorul ruinelor, încetară din lucru și părăsiră înspăimântați acel loc, imaginându-și diferite figuri ale infernului.</p>
<p>Apoi, se sfătuiră și deciseră a descoperi acestea unui prelat, care, făcând cuvenitele slujbe, pe de o parte să alunge spiritele închipuite, iar pe de alta să împartă cu el valorile ce ar găsi. Ceea ce s-a și întâmplat, căci în a doua noapte, unul dintre ei, s-a prezentat cu un preot, care, după ce făcu slujbe, tezaurul, în urma unor noi săpături, se văzu, și în câteva ore, școțându-l, îl depuseră pe o rogojină ce le rămăsese neîntrebuințată. Acest tezaur se compunea dintr-un cazan de aramă, cu capacitatea opt vedre și conținea numai monede antice de aur și pietre prețioase, care fără, întârziere s-au și împărțit între ei.</p>
<p>După aceea, atât preotul, cât și sârbii au părăsit ruinele. Primul s-a dus acasă și secunzii nu se știe unde. Se zice însă , că sârbii ar fi în țara lor și că acolo au devenit mari propietari de moșii; iar despre motivul disparițiunei lor; la început, vecinii nu-și presupuneau nimic; dar mai târziu, observând că nu s-au înapoiat, curiozitatea i-a introdus în ruine și acolo au rămas surprinși și mirați când au constatat cauza. Apoi această descoperire, s-a răspândit în tot orașul și care mai de care veneau să vadă groapa de unde se strânsese comoara.</p>
<p>Printre aceștia erau și Bețivenschi, Leia, Căitim, Peliniadupescu și Moftureanu, din care, unul spunea că cazanul a fost de zece vedre, altul de nouă și ceilalți de opt, și că trebuie să fi conținut aur foarte mult; iar un individ din mulțime scobia locul unde existase comoara, crezând că va da și el peste noroc, și asistenții îl luau în deriziune. Acel individ nuera altul, de cât Verzescu, care cum sta aplecat pe groapă; foștii lui amici nu-l recunoscuseră de-o dată; dar mai târziu, când s-a ridicat în sus, văzându-l, li s-a făcut milă și l-au ajutat cu ceva bani; iar el, după ce le-a mulțumit, s-a strecurat prin mulțime și nu s-a mai arătat.</p>
</div>
 <div type="chaper" n="9">
<p>CAP. IX</p>
<p>Începutul primului amor</p>
<p>De la cele întâmplate și narate în capitolele precedente, până în anul 1880, au  avut loc numeroase evenimente privitoare pe parte din personajele acestui roman, care deși nu prezintă multă importanță, totuși nu le scăpăm din vedere și le descriem în rezumat, după cum urmează:</p>
<p>Amelie, văzând că nu-și poate asigura viitorul ce i se propusese de Bețivenschi și Verzescu, în unire cu Leia și Elvira, ah plecat în Bucuresti, unde s-au angajat într-un cafee de chantant.</p>
<p>Leoni, a părăsit atât pe Bețivenschi, care nu o mai agrea ca la început cât și hotelul Moldavie și a devenit soția lui G. Vinevschi care l-a depus pe numele său o sumă, oricare la o casă de bancă.</p>
<p>Peliniadopescu, cumpărând vinuri multe și neocupându-se de ele la timp, o parte s-au stricat și i-au adus pierderî însemnate; astfel că, a fost pus în posițiune de a nu mai face așa comerț și s-a stabilit în Buzău unde se zice că se ocupă cu împrumuturi de bani și altele.</p>
<p>Băutorescu, observând că mama sa cu darul beției și ocupațiunea de ghicitoare, îl descreditase și era amenințat a-și pierde și slujba de copist, se căsători, spre a se scăpa de ea, cât și de celelalte neajunsuri.</p>
<p>Hereditescu și ȚuicanovicI, îșl cheltuiseră moștenirile și rămăseseră tufă de Veneția.. Primul cu Aurelia, care părăsindu-1; el a îmbrățișat cariera de funcționar financiar și are existența în deajuns; iar secundul, numai cu orgii și petreceri care l-a degradat și mai deplorabil de cum e Verzescu; dar mai târziu,, ducându-se la un unchi al său, s-a îndreptat și și-a lăsat obiceiurile de mai înainte; însă,, cu toate acestea țuica o gusta din când în când..</p>
<p>Mototolescu, ce-i zice și Mitocănescu, prin lingușiri și servilism, reușind a ocupa un post de scriitor, se însoți cu o tânără. care-i constitui o dată oricare și astfel se mai dezgheță din amorțela rece în care era mai înainte.</p>
<p>Ar mai fi un eveniment și războiul din anul 1877; dar acesta, întru cât intră în cadrul istoriei, care deja i-a reservat pagini și-l va reserva, și de timp ce nu ne ocupăm de asemenea materie, îl lăsăm, și continăm șirul acestui roman.</p>
<p>Intr-una din zilele plăcutei primăveri a anulul 1880, când întreaga natură era veselă și parfumată, se văzu o trăsură cu patru cai înaintași, intrând în curtea unor case din strada Verzișorilor, din care, fără întârziere, coborî mal multe persoane, între care era și o tânără care împletise 16 rose, de o frumusețe rară, eu fața albă ca crinul, figura rotundă, pârul, sprâncenile și ochii negri, nasul prezenta cea mal supremă fineță a Venerei, gurița, bărbia mici, mânuțele și piciorușele eraau limpezi și elegant formate.</p>
<p>Această tânără, fu întîmpinată de un june care numărase 20 de crini și a cărei figură era smedă, dar plăcută și simpatică, căci prezenta niște ochii mari negri, pe care-i îi încadrau două sprâncene late de culoarea murelor, avea un nas acuțit și mustața abia i se ivise; iar părul îl purta fresat, cu o buclă, ce cădea în dreptul sprâncenelor.</p>
<p>După aceea, el, îi luă emoționat mâna și îi zise: «bun venit», iar ea, fixându-1 cu priviri fermecătoare, îi mulțumi. Atunci, mama fetei și ceilalțl, intrară în casă cu personajele ce-i primise, și tânăra pereche rămase în curte. Aici ea, reaminti tânărulul că se văd pentru a doua oră, și el, cu un aer timid îl răspunse în acești termeni :</p>
<p>— Sunt recunoscător Eliso de plăcutele tale cuvinte și fericit de interesul ce mi-l porți!...</p>
<p>— Ți se pare!... Mă încânți Mitică !...</p>
<p>— Nicidecum !... Fără tine, de acum înainte, mi-ar fi greu, ca să nu zic mai mult!...</p>
<p>— Nu înțeleg...</p>
<p>— Se poate; dar, dacă ai fi în locul meu ai răspunde altfel !...Te-ar impulsiona inima !...</p>
<p>— Și cum?</p>
<p>— Că ai primi.... sau nu....</p>
<p>— Iarăși nu înțeleg....</p>
<p>— Cu cuvântul!...</p>
<p>— De... știu eu!... Poate!...</p>
<p>— Echivoc; dar îmi placi și chiar te voi adora !...</p>
<p>— E prea mult; nu credeam! A-mi vorbi așa e a te urî!...</p>
<p>— Ținând la tine?</p>
<p>-- Nu se știe!... Trebuie să fii sincer!?</p>
<p>— O! da. Din tot sufletul!...</p>
<p>— Poate că mă cerți ?...</p>
<p>— E posibil oare?... Tocmai eu?...</p>
<p>— S-au văzut exemple și s-au auzit multe!...</p>
<p>— Da, fiindcă sinceritatea a lipsit și dintr-o parte și dintr-alta!...</p>
<p>— Așa spun toți!...</p>
<p>— Și eu ?</p>
<p>• - Voi vedea</p>
<p>— Crezi că da?</p>
<p>— Viitorul și timpul va decide!...</p>
<p>— Așa tot mai merge !...</p>
<p>— Văd că simpatizezi și de te-ai ține de cuvânt, te-aș... iubi!...</p>
<p>— Ah!... Ce simțitoare ești ? ce bună și ce inimă nobilă ai ?... Permite-mi un sărut! ?....</p>
<p>— Lasă-mă!... Altădată...</p>
<p>— Te rog!</p>
<p>— Ne-am sărutat o dată când ne-am văzut!... Destul!...</p>
<p>— Știu...; dar, voiesc să pecetluiesc bine începutul primului meu amor, atât ideal, cât si real!... î</p>
<p>- - N-ai parte, Poetene !.... Iată..... Vine mama!... Și, în acel timp, se și văzu persoana indicată!... Atunci ei o întâmpinară veseli și o urmară în balconul caselor, unde era atât familia fetei, cât și a lui.</p>
<p>În timpul acesta, apăru pe poartă un bărbat bine format și cu ochii expresivi, care, după ce salută respectuos, propuse lui Mitică, de a-l însoți; și el, deși nu era dispus pentru aceasta, se înclină cu scuze în fața persoanelor cu care era și își urmă amicul. Acesta, cum se văzu în stradă, îi comunică că va avea loc la Bețivenschi, o serată amicală dată de el și Bassamagescu, la care va lua parte toți zeii și că sunt invitați aă asiste și ei. Apoi, grăbind pașii, ajunseră la timp și se amuzară cum nu-și imaginau.</p>
<p>Finele părții întâi.</p>
<p>PARTEA II</p>
<p>POEZIE ȘI PROZĂ</p>
<p>SAU</p>
<p>IDEALITATE REALITATE</p>
</div>
 <div type="chaper" n="1">
<p>CAP. I</p>
<p>Succesiunea</p>
<p>Era o duminică de vară foarte plăcută. În această zi, pe stradele principale ale orașului, toți pietonii păreau eleganți după luxul ce purtau. Cei mici ca și cei mari, aveau ochelari, cravată albă, mânuși trase pe mâini și baston.</p>
<p>Dacă ar fi stat cineva la o parte, a observa calitatea fiecărel ființe, putea cu drept cuvânt să vadă că, nu toți erau nobili și nu toți meritau luxul!..... Dar, ce poți zice. Așa e timpul!.... Așa sunt moravurile</p>
<p>□C Muzeul Digital al Romanului Românesc</p>
<p>Mai departe, dintr-un magazin de frizerie, ieșeau pomădați, frizați și rași doi bărbați care excelau în lux și mândrie.</p>
<p>Dintre aceștia unul purta costum și joben gri; iar altul redingotă neagră, pantaloni culori și pălărie de pae. Primul, după ce trecu în revistă, lumea de pe stradă, intră într-o cofetărie, și scundul, dispăru cu pași titanici.</p>
<p>Pe strada Franceză în dreptul palatului justiției, se oprise o bătrână și schimba cuvinte cu două tinere cochete; iar în urma ei, trecea o servitoare cu o talie de atlas verde, descheată la piept de se vedea corsetul și într-o rochie de cașmir cafenie, care, cu o mână ținea o copilă ca de șapte ani și cu alta un coș încărcat de lucruri alimentare.</p>
<p>Nu trecu mult, că, se văzu din nou, omul ce purta pălărie de pae, intrând grăbit în cofetăria în care se introdusese cel în costumul gri; unde, după ce luă loc la masa acestuia din urmă, îi prezintă un pachet cu bilete ipotecare și îl zise:</p>
<p>— Iată, Hereditescule, două mii de franci pe care mi-ai cerut împrumut până vei intra în posesiunea moștenirii... Ești mulțumit?....</p>
<p>___ — Mai încape vorbă!..,</p>
<p>— Atunci, dă-mi polița și procentele...</p>
<p>— N-am făcut-o încă și afară de aceasta, sunt de idee ca cei cinci sute de franci dobândă, să-i adaug la capital !...</p>
<p>— Nu-mi convine...</p>
<p>— De ce ?</p>
<p>— Fiindcă, în trei luni, dacă aș avea banii procentelor, i-aș îndoi!...</p>
<p>— De!... E cam mult; dar, în fine... Să-ți fac un act de trei mii... Primești?</p>
<p>— Da ; așa tot mai merge !...</p>
<p>Și, Heredescu, efectuând polița pretinsă, o și trimise lui Petcu Grosescu, căci așa se numea; iar acesta, după ce o primi, strânse mâna debitorului și pleacă surâzând.</p>
<p>Hereditescu, simțindu-se cald la posunar, într-o clipă părăsi localul în care era, se așeză într-o birje ce-1 duse direct la gară și de acolo, cu primul tren, plecă la Brăila; unde cum sosi, se instală într-un hotel; fiindcă trecuse de miezul nopții; însă., a doua zi, cea dintâia grijă a lui, a fost de a-și aranja afacerea pentru care venise și se duse la avocatul ce cunoștea încă de la celelalte succesiuni deja epuizate, căruia, după ce-i făcu cunoscut scopul vizitei sale, îi avansă o sumă oarecare și îl rugă să accelereze lucrările pentru punerea sa în posesiunea averii ce i-a rămas de la unchiul său.</p>
<p>Afacerea fiind limpede și ușoară, pentru că se tranșa cu o simplă petiție către Tribunal și două acte constatatoare că el este nepotul și singurul succesor al defunctului; avocatul, fără multe dialoguri, îl și încredință că, în câteva zile de la prezentarea acelor acte, va intra în posesiunea averii! moșteniă; iar, tânărul îi mulțumi de asigurările date, și plecă salutând. Apoi, avocatul, făcu actele necesare, le depuse justiției și stărui atât de mult, că Hereditescu, într-o săptămână deveni posesorul averii în cesiune.</p>
<p>După acestea, el, se înnapoiă la Ploiești și achită toți creditorii, între care era și Grossescu, deși nu venise scadența polițelor; iar amicii, auzind că moștenise o avere însemnată și că plătise creanțele, îi căutau pretutindeni. Până și Verzescu; astfel că, îl găsiră într’un restaurant și care mai de care-1 felicitară ; însă, Hereditescu, în loc să le mulțumească, le reaminti epitetele cu care-l dotau când era în criză și-I rugă să nu-l deranjeze la dejun. Ceea ce, făcu pe foștii lui amici, să roșească, și să părăsească restaurantul foarte umiliți.</p>
<p>In acel timp, Hereditescu, văzu pe lancu Verzescu, trecând pe stradă și aducându-și aminte de rolul ce acesta avusese în societate, îi strigă de mai multe ori, și el auzind, veni îndată. Atunci, Hereditescu, îl îmbrățișă și-l rugă să dejuneze cu el; iar Verzescu, jenat de costumul în care era și impresionat de nobila invitație cu care-l onorase; la început, refuză într-un mod foarte respectuos ; dar, mai în urmă, observând cu atenție insistența ce amicul de odinioară depunea continuu pe lângă el, primi; însă, atât de modest și plin de recunoștință, încât aduse pe acesta în ipostaza să plîngă!... Și plânseră ambii!...</p>
<p>După care, la vederea unor lăutari ce veniră să cânte ca deobicei, surâseră printre lacrimi și când instrumentele musicale începură a se pune în acțiune, se făcură veseli!...</p>
<p>Ascultară câteva arii și apoi părăsiră restaurantul.</p>
<p>Pe stradă, Hereditescu propuse lui Verzescu să-l însoțească. El primi cu plăcere și cum ajunseră acasă, primul, luă afectuos de braț pe cel care-1 însoțise și-1 introduse în camera sa, unde, după ce-i făcu o țigară, îi zise :</p>
<p>— Știi de ce te-am adus ?</p>
<p>— De unde... Poate, ca să-mi spui de ale trecutului ?...</p>
<p>— Ești departe... E vorba de prezent și viitor!...</p>
<p>— Voi fi atent cu desăvârșire!...</p>
<p>— Nu e destul!... Trebuie să și admiți!...</p>
<p>— Dar nu știu ce?...</p>
<p>— Să trăiești cu mine și din ostenelile tele să-ți asiguri existența pentru zilele negre!...</p>
<p>— Nu cunosc nicio meserie ca să te pot servi și în cazul acesta, la ce aș folosi ?...</p>
<p>— Onestitatea aduce profesiune și viitor!... Astfel fiind; altceva mi-e de prisos, căci la moșie-mi necesită om de încredere!... Tu vei fi acela și vei supraveghea pe toți!...</p>
<p>— E prea mult!... O! Dumnezeule!... Mari sunt minunile tale!... Un biet muritor cu haine rupte și fără pâine să ajungă la o așa demnitate !... Și în momentul acela, mal multe lacrimi îi brăzdă fața!...</p>
<p>— Faci copilării, Verzescule !... În loc să te bucuri, plângi:...</p>
<p>— Scuze!... E inima de vină!...</p>
<p>— Te știam mai tare?...</p>
<p>— Da; așa eram; dar, suferințele și oamenii  m-ați schimbat!...</p>
<p>— Atunci, te vei mai schimba !</p>
<p>— Posibil; gândacul nu se metamorfozează?... E o mică deosebire între el și om!...</p>
<p>— Dar, spiritul, e același?</p>
<p>— Nu. depinde de natură!... Ființele se aseamănă ; insă n-au aceleași perfecțiuni</p>
<p>— Tocmai. Noi am fost cheltuitori, însă îșelători niciodată și acestea provin din contactul social în care ne-am mișcat unit cu aplicațiunile naturii!!... Prin urmare, tu care ai văzut și binele și răul, vei face astfel ca să nu mal suferi și vei cugeta numai la viitor!... Iată două sute de franci și de azi vei fi omul meu de confiență, sumă pe care ți-o voi achita în fiecare lună. Acum însă, du-te la un hăinar, îmbracă-te ca altădată și vin-o mâine.</p>
<p>Verzescu primi banii cu aviditate și după ce mulțumi făcătorului său de bine, plecă emoționat și plin de veselie. Pe stradă părea a fi altul: Mergea cu capul mai ridicat, cu pași mal siguri și nu se mai sfia de nimic; iar uneori, i se mișcau creerii pe care i se imprimase «viitor» și cugetările sale se concentrau aci. El se impresionase atât de mult de generozitatea și cuvintele amicului său, încât cugetând tot acolo, își uitase de a se introduce în vreun magazin de haine și ajunsese în strada Lipscani, fără să observe aceasta ; dar pe când era să treacă într-altă stradă, fu oprit de un june brunet în etate ca de 22 ani și mare-i fu surpriza văzându-se în acel loc și că întâlnise pe camaradul de școală și singurul protector material al său. Ceea ce îl făcu să gesticuleze și să exclame : A ! Tu ești! ? Tu Poetene ?... Protectorul și îngerul meu !... Tu ?...</p>
<p>— Erai inteligentă și ai devenit spiritual, răspunse camaradul!...</p>
<p>— Poate ; dăr și politețea ta e nemărginită !... N-ai pereche!...</p>
<p>— Într-adevăr sunt necăsătorit și dacă-mi ții acest limbaj, probabil e că tu ai vreo bucurie, pe care nu o știu! Cât pentru politeță, aceasta e o datorie, deși omul nu se naste cu ea; dar și-o apropie și se lipește de această sublimă știință prin educațiune și relațiuni sociale de înalt ordin!... Având cineva această școală care este superioară toturor celorlalte, după mine nu poate fi altfel de cum a învățat și decă am afirmat ironic că nu m-am căsătorit, am ținut ca să arat că sunt mulți în această categorie și chiar superiori ; însă și mai mulți de speța celor lipsiți de acel studiu, căci, nu e destul numai cultura intelectuală pe base teoretice!... S-au văzut oameni culți care au făcut nu numai studiile clasice; dar și cele universitare până la cel mai distins grad și cu toate acestea, erau lipsiți de politeță!... Știi de ce?... N-aveau educație!... Temelia fundamentală a culturii!.</p>
<p>— Ai multă dreptate !... Ați răspunde la toate, este a face filozofie!...</p>
<p>— Am să-ți comunic numai o veste bună!</p>
<p>— Te rog, să-mi faci plăcere!...</p>
<p>— Nici că cred altfel!... Este vorba de moștenirea Hereditescu și de încrederea cu care m-a onorat el!... Creatorul e bun când cineva e just!... El ajunsese cu atâtea moșteniri, să fie funcționar financiar și fără niciun capital; iar uneori amenințat de a pierde și atât, dar aceasta n-a ținut mult, că unchiul său din Brăila, decedând, l-a lăsat moștenitor peste o moșie și mal multe case, și amicul meu, s-a gândit și la mine!... Închipuiește-ți că-mi plătește două sute de lei lunar numai ca să supraveghez moșia și să-i comunic neregularitățile!... Ce nobil caracter !... Eram să zic că n-are pereche ; dar mi-am adus aminte de ce mi-ai răspuns și înțelesei ca o scrântesc, deși aș fi putut afirma, de orice excepție de celelalte, in ce conține caracterul, îl ai și tu! Poate și mai.... și....</p>
<p>— Diplomă n-ai; însă ești diplomatic și Hereditescu sper că va fi mulțumit de tine cum nu-și imaginează!... Tu meritai mai mult chiar,dar deocamdată trebue să te mulțumeți și să cauți a te lăsa de unele obiceiuri ale tele!.. Știi, cadourile și dragostea cu cantatricele!... Deocamdată, te felicit că ai scăpat de criză și te autorizez a fi interpretul meu pe lângă amicul și stăpânul tău de a-i face cunoscut bucuria și mulțumirea sufletească ce am simțit auziind că stă bine și e generos!... Așadar, la revedere și vezi nu uita ce ți-am spus!...</p>
<p>—- Iți mulțumesc de sfaturi și te asigur că le voi avea în memorie; însă un lucru am scăpat din vedere!...</p>
<p>— Care?</p>
<p>— Acela că mi-a și avansat bani ca să-mi cumpăr îmbrăcăminte !...</p>
<p>— Foarte bine !... El știe ce face și n-a greșit!.. Acesta mă bucură!... Vezi, nu pierde timpul, du-te la hăinar!... La revedere !...'</p>
<p>— Să ne vedem !...</p>
<p>După aceea, se despărțiră prin strângere de mână și apoi, Poeteanu pleacă înainte cu pași grăbiți; iar Verzescu se întoarse în piața Unirii, unde după ce încercă în mal multe magazine, găsi într-unul haine modeste cum căuta și le cumpără.</p>
<p>A doua zi, Verdescu, își schimbă costumul și după ce dejună, se duse la Hereditescu, care cum îl văzu, îl felicită de gustul ce avusese în cumpărarea hainelor și apoi, îl puse în vedere de a se aranja pentru voiaj; astfel că, în câteva ore ambii gătindu-se, se așezară într-o trăsură și plecară la gară și de acolo cu trenul la Brăila, unde poate vor fi și acum.</p>
</div>
 <div type="chaper" n="2">
<p>CAP. II</p>
<p>Revederea</p>
<p>Se înserase. Luna cu razele ei de foc începuse să ardă o parte a cerului, stelele străluceau ca diamantele și vântul se juca ușor cu iarba cea verde și florile care înmiresmau aerul. Era seara de întâi Mai a anului 1883. În această lună, stradele laterale ale centrului orașului, devin mai admirabile și mai poetice, căci curțile sunt mai spațioase, așternute cu iarbă verde și umbrite de pomi. În categoria acestora intră și strada Verișorilor, pe care familia Poeteanu posedă un vast teren și case.</p>
<p>În acea seară, familia descrisă, împreună cu familia Nide, stau la o masă sub crăcile a două vișini bătrâni, admirând farmecile naturii!; iar în fundul curții între niște pruni stufoși erau Poeteanu și Elisa Nide, unde el o măsura cu priviri generale și ea îi fixa ochii!... Era. limbajul amorului, pe care numai inimile iubitoare îl înțeleg. Un fel de sfială sau mutism care se prezintă între începutul amorului și iubire; dar acest sensibil tablou, după câtva timp, fu colorat cu roșirea obrajilor ei și apoi dispăru la cuvintele următoare:</p>
<p>— Ai înțeles tu oare cauza pentru care tremuram și tăceam când te-am văzut? Imaginatuțiai că ardeam de dor să te sărut'?...</p>
<p>— Vorbe goale !.....Să spun! ceva și nimic tot!... Tu emoționat? Pronunțat-ai vreun cuvânt !... Dar eu...</p>
<p>— Ești nedreaptă și nu apreciez!... Era posibil oare să vorbesc emoționat?... Cine ar fi putut rezista prezenței tale?... Nimeni!... Eu unul când te-am zărit astă-seară intrând pe poartă în acest costum alb desenat cu frunze albastre, credeam că te-ai transformat într-un înger și că veneai din cer pentru a mă face fericit!... Și într-adevăr așa ești!... A ședea lângă mine și a-mi vorbi este tot ce poate fi mai sublim, mai dulce și mai prețios !... Aș putea sta aici cu tine ore întregi, fără a mă mișca !... Ți-aș face poezii, te-aș admira și de mi-ai permite, te-aș săruta!... Această din urmă fericire este sigiliul amorului și când mi-l vei acorda, aș deveni sclavul sau martirul tău!...</p>
<p>— Iar ai început cu ale tale și o să mă faci să plec!...</p>
<p>— Te rog, scuze, te iubesc, îți cad la picioare, crede-mă, al milă și nu mă părăsi!..... Singură mi-ai promis, știi, când te-am văzut cu ocazia sosirii tale de la țară!...</p>
<p>— Da; am spus ceva ca să maschez și să salvez situația!... Se arătase mama!... Altfel nu aș fi făcut acestă glumă!...</p>
<p>— Ei, văd că mă frigi pe jăratic și mă întorci când pe o parte când pe alta, fără să te gândești că mă torturezi!...</p>
<p>— Te înșeli; țin la tine, dăr ceea ce doresc, să nu-mi ceri!... E imoral și chiar imposibil!</p>
<p>— Voi abuza de promisiunea ta !... Și în acel moment junele o sărută de mai multe ori, iar ea fugi sub vișini la mama sa, tocmai la timp, căci se gătea de plecare. Se apropie și junele de ei, sărută mâna soacrei, cum și-o imagina, și strînse mâna fetei, șoptindu-i să nu uite acea revedere delicioasă în care au pecetluit dragostea lor !...</p>
</div>
 <div type="chaper" n="3">
<p>CAP. III</p>
<p>Poezie și Gelozie</p>
<p>In prima parte, după cum scrie și onoratul lector sau onorata lectoare, Poeteanu, care va juca de aici înainte în acest roman rolul cel mal principal, este notat o dată că nu iubește femeile și altă-dată că e pasionat de Elisa Nide., la care ține atât de mult, încât, între altele și-ar da și viața. Probă despre aceasta și că omul nu poate fi izolat de afecțiuni, este chiar poezia compusă de el în termenii următori :</p>
<p>i</p>
<p>Ești mai frumoasă ca mândrul soare Care strălucește pe cer senin;</p>
<p>Chiar mai sublimă și încântătoare; La tine der, am să mă ’nchin !...</p>
<p>II</p>
<p>Când tu apari, îmi dai viață, Mă faci să sper și să trăiesc, Nu simt în lume altă dulceață Decât aceea când te zăresc!...</p>
<p>III</p>
<p>Ziua și noaptea gândind la tine, La a ta figură ce m-a frapat, La ale tale forme divine, La mersul tău cel elegant,</p>
<p>— U -</p>
<p>IV</p>
<p>Mii de delire mă tot turmentează;</p>
<p>Simt că mi-e rău, dar ce să fac?,.;</p>
<p>Până și ochii mi se tot lamentează Și văd prea bine că nu am leac !...</p>
<p>V</p>
<p>Aș da averea, aș da viața, Tot ce am mai scump pe acest pământ De-ai deveni iubita-mi soție;</p>
<p>Primește-mi dar acest cuvânt!</p>
<p>Acestă poezie fu pusă într-un plic de Poeteanu și o păstră până într-o zi de sărbătoare, când ducându-se pe la Elisa, pe de-o parte i-o citi, iar pe de alta o rugă să consimță a o publica în vreo revistă și ea primi; însă el, nu întârzie și după câteva zile, acele versuri se văzură imprimate în «Vocea literară și științifică» din Ploeșci. Ceea ce mulțumi pe ambii.</p>
<p>Mai târziu, el vizită în toate zilele pe Elisa și de câte ori se înnapoia de la ea, era atât de inspirat încât poeziile le compunea imediat.</p>
<p>Tot așa și cu versurile următoare:</p>
<p>85 -</p>
<p>1</p>
<p>M-am tot cercat S-o sărut, S-a supărat</p>
<p>Și n-a vrut!..।</p>
<p>II</p>
<p>M-am tot cercat De iubit, S-a supărat, N-a voit </p>
<p>III</p>
<p>M-am tot cercat</p>
<p>Ca s-o las, S-a supărat</p>
<p>Și d-ăst pas !..&lt;</p>
<p>care s-ati publicat în aceeași revistă.</p>
<p>Altă dată, Poeteanu primind o garoafă de la Elisa s-a inspirat momental și în fața ei a compus această poezie:</p>
<p>GAROFA</p>
<p>DEDICAȚIE D-ȘOAREI E...</p>
<p>I</p>
<p>Pe câmpia vieții mele</p>
<p>Numai flori au răsărit, Doar ca una dintre ele, N-am văzut, n-am pomenit!...</p>
<p>II</p>
<p>E așa de maiestoasă Cum pe lume n-o mai fi Și atâta de frumoasă Incât inima-mi răpi.</p>
<p>III</p>
<p>Și de când o am văzut, Veșnic la ea tot gândesc;</p>
<p>Parcă e-ntradins făcut, S-o ador și s-o iubesc!...</p>
<p>Acestă poezie s-a publicat mai întâi în revista ^Tezaurul Familiei» din București, apoi în volumul de poezii «Flori și Spini.»</p>
<p>Afară de aceste versuri, el a mai făcut și altele, datorită mai mult iubirii și inspirațiilor ei; și se iubeau așa de mult că în toate zilele se vedeau!...</p>
<p>Intr-o zi însă, el fiind reținut de musafiri, între care era și vara sa d-ra Prăpureanu, nu a putut să se ducă la ora obișnuită și s-a pomenit în curte cu Elisa. Poeteanu, atunci ședea</p>
<p>pe o banca ce era în fața casei, la dreapta avea pe d-ra Sanfason și la stânga pe vara sa. Elisa însă, geloasă pe una dintre acele fete că stă pe aceeași bancă alături de iubitul său, îi găsi un pretext și alungând-o de acolo, îi ocupă locul. Ceea ce atrăsese atenția nu numai lui Poeteanu ; dar și a celorlalți; însă, cu toate acestea, ea era mulțumită și veselă că brațul ei era lipit de al lui!</p>
<p>Mai târziu, ieșind din casă mamele celor două fete, le luară și plecară. Elisa rămăsese cu el pe aceeași bancă și când se depărtase nesuferita sa, ea îl mustra că șezuse lângă acea fată și î1 rugă să nu mai repete aceasta. Apoi, după un lung sărut se despărțiră pentru a se revedea a doua zi.</p>
</div>
 <div type="chaper" n="4">
<p>CAP. IV</p>
<p>Invidia și intriga</p>
<p>Amiciția dintre Elisa și Poeteanu devenise atât de sinceră și de intimă, încât ei credeau că nicio putere umană nu i-ar despărți și sperau la o unire apropiată, deși întru câtva se temeau de opunerea părinților, mai cu seamă că, căci avea o soră văduvă ce se numea Irama care nu privea cu ochi buni pe Poeteanu și continuu îl critica, atribuindu-i epitete, pe care nu numai că nu le merita; dar, nici nu erau la locul lor. Ceva mai mult că impunea Elisei de a nu-1 agreea și a-1 respinge; însă ea, o refuza sub cuvânt că ar trece de nepoliticoasă; iar Irama, văzând că în așa mod nu poate reuși, alergă la alt mijloc și făcu în acest scop cunoștința vecinei Petca Urîțof și a fiului acesteia Aldruf Urîțof, pe care îi invită de a-i vedea familia și ei primiră; astfel că, ambele familii și-au făcut vizite reciproce, și în scurt timp au devenit intime.</p>
<p>Poeteanu, observase acestea și nu îi plăcea câtuși de puțin prezența tânărului Aldruf în acea familie.</p>
<p>Acest tânâr înumerase 20 ani, era înalt, blond, slab cu desăvârșire, cu mâinile și picioarele foarte mari, gâtul lung și în fundul capului îi sticleau niște ochi verzi și spălăciți; călca greoi ca un hipopotam, râdea ca un urangutan și își scobea nasul, iar felul de a se prezența, era original și hazliu.</p>
<p>Pe lângă acestea îi lipsea prezența de spirit și adora pe Morfeu; însă sora Elisei le considera calități frumoase și nu lăsa cea mai mică ocazie de a aduce elogiuri și complimente lut Aldruf atât când Poeteanu era de față, cât și când se găsea Elisa; iar în lipsa lor, spunea că e avut și singurul succesor al averii mamei sale Petca, imaginându-și că prin o asemenea metodă va depărta pe Mitică și va apropia pe celălalt. Mai mult încă! Pe de o parte provoca pe Poeteanu prin cuvinte fără meziu, spre a-1 face să nu mai vină pe acolo și să urască pe Elisa; iar pe de alta spunea tuturor că d-ra Prăpureanu adoră pe cel care iubea pe sora sa, și din toate acestea nimic nu era exact; însă, Mitică, îritr-o zii plictisindu-se de invidie și intrigă, chemă la o parte pe fată și îi vorbi în termenii aceștia :</p>
<p>— Cuvintele surorii tale m-au plictisit și prezența acelui molâu mă agresează atât de mult că aș prefera în caz când tu te-ai mai duce pe la familia lui, să te părăsesc ; cu toate că țin la tine mai mult ca la viața mea!...</p>
<p>— De, știu eu?... Țața voiește...</p>
<p>— Atât de mult m-ai iubit? Mersi!...</p>
<p>— Te rog, nu te supăra!... Să vedem! Poate prin mama voi reuși a nu mă supune surorii mele!...</p>
<p>— Te privește ! Eu scriu că amorul nu are obstacole!... Dar ce pot face contra voinței tale?... Creatorul e mai puternic și va răsplăti pe fiecare după faptele sele!... Acum plec și îți reamintesc numai, să ai o batistă curata și să-ți ștergi buzele ca să nu-mi pătezi cele opt sărutări ce ți le-am dat în patru ani!... Numai câte două pe fiecare an și tot s-au strâns; dar dacă aș fi făcut copilăria să te sărut mai mult, aș fi murit!... În prezent plâng!... Adio!...</p>
<p>El plecă mâhnit și ea îl urmă cu privirea, fără să răspundă.</p>
</div>
 <div type="chaper" n="5">
<p>CAP. V</p>
<p>Despărțire neașteptată</p>
<p>Trecuse trei luni de la cele narate în capitolul precedent. În acel interval, Poeteanu nu se mai arătase Elisei și nici ea nu-l văzuse. Din partea lui era o justă ambiție, iar dintr-a ei cauzele deja cunoscute.</p>
<p>Despre acestea observase și d-na Nide, mama fetei și o aduse în poziție să comunice fiului ei, care, veni în Ploești fără întârziere; iar despre sosire, el anunțase telegrafic și familia îl întâmpinase la gară, de unde cu toții veniseră acasă. Aici însă, după câtva timp, d-na Nide propuse fiului ei de a vizita împreună, familia Poeteanu, și el primind, plecară acolo îndată. Apoi pe sub seară se înapoiară însoțiți de ai casei unde fuseseră. Aceștia din urmă, mai târziu, voind să se ducă, familia Nide îl reținu și îi rugă a lua prânzul cu ea; iar el văzând dorința și insistența tuturor, rămăsere. Atunci, d-na Nide, pe de-o parte ordonă a se aranja masa, iar pe de alta propusese de a trece în sufragerie și toți se conformară.</p>
<p>Nu trecu mult, că femeia din casă începu să servească bucatele cele mai delicioase și mesenii începură a gusta din ele cu multă plăcere, excepție de Poeteanu, care era indispus ; dar neobservat cu seriozitatea care î1 caracteriza.</p>
<p>După desert, pe când se aduceau cafelele, nurora d-nei Nide, cântă între altele «Știi tu» care impresiona pe toți, mai ales pe Elisa, din ochii căreia s-a văzut picând două lacrimi ce se rostogoliră pe figura ei; iar Mitică, care nu mai credea în amorul de mai înainte, asculta rece și gânditor. Apoi, d-na Nide, comunică familiei Poeteanu că Elisa va pleca a doua zi cu fiul ei în familia nurorei, unde va rămâne până se va căsători. Atunci, fiindcă ora era înnaintată, musafirii urară Elisei voiaj bun și se despărțiră cordial.</p>
</div>
 <div type="chaper" n="6">
<p>CAP. VI</p>
<p>Amorul fals și căsătoria ei.</p>
<p>Pe la începutul lunii Octombrie anul 188..., la trei săptămâni de la plecarea Elisei, Poeteanu părăsise Ploesciu și se dusese în București, unde pe de-o parte ocupase o funcție, iar pe de alta, se înscrisese la științele politice ; iar d-na Nide, de câte ori vizita capitala, de atâtea ori se ducea și pe la el, spre a-i comunica stiri despre fiica sa; dar aceste vizite nu ținură atât de mult, că după opt luni, Elisa înnapoiându-se la casa părintească, ele încetară și se prezentase rându lui de a le face.</p>
<p>În intervalul cât lipsise Elisa, avuseseră loc multe întâmplări privitoare la unele personaje ale acestui volum;</p>
<p>«Medicul Mitică C. Inimescu, care va fi nepieritor din memoria celor ce l-au consultat, a încetat din viață, lăsând pe urmă-i soție și un minor,</p>
<p>Irama sora Elisei, se căsătorise și îi părea rău de intriga și efectele ei contra lui Poeteanu, deși nu-l agrea.</p>
<p>Bețivenschi, urmase pe Medicul Inimescu și trecusse instantaneu la viața veșnică; iar rudele lui, pentru că, Gărgăun feciorul, îl servise credincios, i-a donat întreaga avere. Cât despre celelalte personaje, excepție de Elisa și Poeteanu, nu s-au mai auzit nimic.</p>
<p>Așadar, continuăm șirul romanului dupe cum urmează:</p>
<p>In ziua sosirii Elisei, tânărul Poeteanu venise din întâmplare în Ploesci, când auzind despre înnapoierea ei, își făcu toaleta într-o clipă și plecă grăbit, de a o vedea ; astfel că, în câteva minute, el a și ajuns pe strada unde erau casele în care locuia familia Nide.</p>
<p>Elisa îl zărise și până să-i iasă înainte, el trecu pragul ușii; iar ea, mai înainte de a intra în casă, îl sărută de mai multe ori și apoi îl introduse înțr-o cameră, unde după ce-i mulțumi pentru vizită, îi zise:</p>
<p>— Ești încă sincer ?</p>
<p>— Nu știu bine... Poate... Ca-n totdeauna!...</p>
<p>— Nu prea ; dar fie, mă încred dacă-mi vei mărturisi totul despre noul tău amor !</p>
<p>— Visezi... În lipsa ta n-am iubit pe nimeni și nici nu iubesc!... Ador!...</p>
<p>— Nici de cum! E chestiunea de Magdalena!... Altă dată erai franc!...</p>
<p>— Complici lucrurile!... De ea nici cuvânt n-a fost!... M-am referit la  vechiul amor!...</p>
<p>— Care pentru tine nu mai există!...</p>
<p>— Depinde de circumstanțe și voința omulul!...</p>
<p>— Cu alte cuvinte m-ai uitat și nu mai ții la mine!...</p>
<p>— Te înșeli!... Numai timpul unit cu împrejurările, ne schimbă!...</p>
<p>— Să știi cât rău îmi faci, mai bine ai tăcea!...</p>
<p>— Ai cerut să fiu sincer, nu-i așa?...</p>
<p>— Fără îndoială!...</p>
<p>— Atunci pentru ce te supără adevărul?...</p>
<p>— Ai avea dreptul când nu m-aș fi înapoiat și când nu m-aș fi gândit la tine</p>
<p>— Dar cu ce m-asiguri și care a fost scopul plecării tale din Ploesci ?</p>
<p>— Viitorul e o garanție și te vei convinge!... Dacă am plecat de aici, nu sunt eu vina, ci familia!... Oh!... Nu știu ce pot zice!... Poate</p>
<p>că Dumnezeu voiește să mă tortureze; dar nu, el e bun și-ți va arăta cât te iubesc !...</p>
<p>— Numai de ar fi așa!... Sunt multe versiuni pe socoteala ta și nu știu ce pot crede!... Tu ești falsă sau cei ce vorbesc de tine ?...</p>
<p>— Mă insulți?...</p>
<p>— N-am făcut niciodată asta!...</p>
<p>— Dar acum ?</p>
<p>— Sunt papagal, spun ceea ce zic alții și dacă va fi exact ce am auzit despre Aldruf, te voi abandona și chiar ruga de a nu mai spera la mine !...</p>
<p>— N-ai nevoie!... Mă voi căsători dacă-mi permiți și vei vedea că te-ai înșelat cum se înșeală mulți alții!...</p>
<p>El se întrista și ea plecă plângând!...</p>
<p>După aceasta, la vreo șase luni în urmă, Elisa se căsători; dar era atât de nemulțumită de soțul său, încât cugeta numai la divorț; așa că, chiar în luna de miere, cum se zice, ea intentă acțiune și mai târziu se și divorța.</p>
</div>
 <div type="chaper" n="7">
<p>CAP. VII</p>
<p>I n c h e i  e r e</p>
<p>Poeteanu auzise despre căsătoria Elisei și își imaginase întru câtva motorul care o determinase la acest act. De aceea, pe de-o parte încerca a o uita, iar pe de alta se gândea de a face și el ceea ce făcuse ea. I se prezentase mai înainte diferite ocazii de căsătorie atât în Ploesci, cât și în București, și le refuzase sub diferite pretexte; însă, în anul 1891, avansând în funcție, a fost trecut în alt oraș, unde norocul sau destinul, prezentându-i în cale o tânără văduvă, el se înamoră de ea si în ziua de 30 Mai anul 1892 se cunună civil, iar a doua zi religios.</p>
<p>De atunci, el e fericit și speră că va fi în toată viața, deoarece soția sa pe lângă că e plăcută și simpațică, posedă și calități prețioase!...</p>
<p>Câtă deosebire este între rolul Elisei și acela al unei soții !...</p>
<p>De la ideal până la real, de, la poezie până la proză!... Câtă !...</p>
<p>Cu cea dintâi se făceau versuri!... Era o iubire platonica care desena un tablou imaginar, cu culori ce se schimbă și dispar în atmosfera capriciilor!... Um ideal!...</p>
<p>Cu secunda, proză!... Acte oficiale !... Cununia !...</p>
<p>Nu aveau loc imaginații fantastice!... Era o văduvă care merita iubire și titlul de soție. O ființă care reprezintă femeia cu demnitatea ce trebuie sa o aibă în societate!... Un tezaur al fericirii pământești!...</p>
<p>Idealul lui Poeteanu avea de scop: o soție virtuasă, plăcută și cu calități frumoase!... El s-a transformat în realitate și a făcut fericirea celui ce-l dorea, căci creatorul este sublim în operele lui și veghează asupra tuturor faptelor oamenilor pentru a le răsplăti dupe merit!...</p>
<p>Din acestea și cele ce s-au scris de diferiți autori, este evident că omul spre a fi fericit, Irebue să îmbrățișeze: sinceritatea, activitatea onestă și moralitatea : calități care, dacă o parte din oameni nu le-ar avea, societatea s-ar dizolva sau distruge și omenirea n-ar mai exista !...</p>
<p>Un învățat a zis:</p>
<p>«Sinceritatea» e o comoară pe care o caută tot ce viază în univers!...</p>
<p>«Munca» prezintă izvorul tezaurelor!...</p>
<p>«Onestitatea» cheia avuției.—și</p>
<p>' «Morala» coroana lor cea mai prețioasă!...</p>
<p>Unindu-ne și noi cu precedentele idei morale și filosofice ale acelui autor, credem că dacă se vor repeta, vor aduce omenirei cele mai imense servicii de progres și cultură din toate punctele de vedere!...</p>
<p>De aceea, încă de la primele pagini, am descris întru câtva și pe cât ne-a permis cadrul acestei compoziții, defectele unor personaje și mijlocul de corectare: iar nici de cum a crede că dăm la lumină o operă completă.</p>
<p>Un proverb spune: «Pădure fără uscaturi nu se poate». Noi însă, având în vedere moralitatea, energia și curajul ploescenilor, nu-1 admitem, cu atât mai mult cu cât nimeni dintre cetățenii pământeni nu au defecte de natura celor descrise. Arborii orașului sunt plini de viață în toate timpurile ; iar cei străini care vin cu sau pe lângă apa Prahovei ori alte ape, se opresc aici, colea, uscați și galbeni; însă dacă râmân, se aclimatizează și mai târziu iau altă față!... Tot așa și cu personajele ale căror defecte sunt în memoria cititorilor, la început s-au prezentat într-un fel, la fine într-altul și cine scie ce schimbări vor mai lua!...</p>
<p>O! timpuri!... O! moravuri!... Voi vă veți schimba ?...</p>
</div>
  </body>
 </text>
</TEI>
