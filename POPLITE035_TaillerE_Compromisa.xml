<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Title</title>
   </titleStmt>
   <publicationStmt>
    <p>Publication Information</p>
   </publicationStmt>
   <sourceDesc>
    <p>Information about the source</p>
   </sourceDesc>
  </fileDesc>
 </teiHeader>
 <text>
  <body>
<p>COMPROMISĂ</p>
<p>ROMAN ORIGINAL</p>
<p>DE -</p>
<p>EMILIA TAILLER</p>
<p>BUCUREȘTI</p>
<p>Editura Librăriei Socec  Co., Societate Anonimă 1920</p>
<p>Prețul Lei 8.—</p>
<p> Editura Librăriei SOCEC  Co., S. A., București</p>
<p>Au apărut:</p>
<p>Ettinger Dr..Îngrijirea copilului mic, sănătos și bolnav. Lei 7.</p>
<p>Fischer Dr G., Ciuma, cunoștințe uoui as. boalei. Leii 2. Meluu Dr, Boalele sexuale, cum ne ferim și ne vindecăm.Lei 7.</p>
<p>Avion C. C.. Elemente de drept Comercial, voi. I. Lei 65.</p>
<p>Rătescu P. și Finte.scu 1. N., Legea asupra taxelor de timbru și înregistrare. Lei 12.</p>
<p>Noua lege a taxelor de timbru și înregistrare. Lei 6.</p>
<p>Sub tipar:</p>
<p>Dan Eni.. Codul de procedură civilă, ediția nouă adăugată.</p>
<p>Fintescu 1. N., Cambia și Cecul.</p>
<p>Peref- Elemente de Diept Român.</p>
<p>Constantinescu Stel. I.. Din Psihologia Educației.</p>
<p>Davila, Al., Vlaicr-Vodă Dramă-</p>
<p>Delavrancea, Sultănică.</p>
<p>— Apus de Soare. (</p>
<p>-Viforul</p>
<p>— Luceafărul.</p>
<p>— Irinel.</p>
<p>Enescu Ion și luliu, Ardealul.</p>
<p>Foerster Fr- II7., Cartea vieții, traducere de Pandelea.</p>
<p>Le Bon Gust., Psihologia Educației.</p>
<p>Payot Jules, Educația Voinței, traducere de Pandelea.</p>
<p>Sanielevici H., Noui Studii Critice.</p>
<p> — Probleme.</p>
<p>— Studii Politice.</p>
<p>— Icoane Fugare,ediția 2-a.</p>
<p>Zaharia, Alte Sentimente, ediția 2-a. . ..</p>
<p>ROMAN ORIGINAL</p>
<p>DE</p>
<p>EMILIA TAILLER</p>
<p>— BUCUREȘTI —</p>
<p>Editura Librăriei SOCEC  Co.( Societate Anonimă 1920</p>
<p>— Vezi, ca toate să fie pregătite...</p>
<p>Pentru a nenumărata oară fața domnului Rândunescu își schimbă expresia. Bucuria și mâhnirea se luptă în sufletul său. Dar cea de întâi învinge. Își amintește că Ani nu-l va mai părăsi și-și simte sufletul însorit ca de razele soarelui care se răsfățau pe covor. Ele nu-s mai strălucitoare ca privirea sa sub ochelarii încercuiți cu aur.</p>
<p>Totul să fie dus în aleea Anii, masa și serviciile după program. Trebuie ca fata sa simtă o adevărată plăcere în ziua reîntoarcerii ei printre noi.</p>
<p>— Bine, boierule!...</p>
<p>Iulia, cămărășița, se retrage repede. E destul de inițiată pentru a înțelege totul după un gest. De mult timp boierul nu vorbea decât de evenimentul care-i punea răbdarea la tot mai grea încercare. Fără să-și dea seama repeta în fiecare zi, de mai bine de o săptămână, aceleași ordine bucătarului si cămărășiței și discuta cu ei toate amănuntele acestei întruniri de familie prin care va sărbători reîntoarcerea fiicei în casa părintească.</p>
<p>De altfel nimeni nu rămase indiferent la bucuria boierului. Reîntoarcerea Anii înveselește pe toți. Castelul alb ia, parcă, un aer de sărbătoare pentru a primi pe copilă, pe care toți acești servitori credincioși o purtase în brațe și doreau mult s-o revadă.</p>
<p>Boierul care se crezuse un moment resemnat, rămase gânditor cu inima împărțită între bucurie și îngrijorare.</p>
<p>Ce va face el cu o fată mare în castelul trist și singuratic ?</p>
<p>Nu se poate sustrage amintirilor care-l năvălesc. Îi revine iarăși primul timp al nenorocirei lui. Își dase imediat seama că orice bucurie a vieții era pierdută pentru el. Zdruncinat de pierderea soției adorate se hotărăște atunci a nu mai părăsi castelul si a cultiva singur moșia rămasă lui de la părinți. Nădăjduia că astfel uitarea va veni mai iute și că va avea mai des prilejul de a veni în contact cu populația săracă și că o va putea ajuta,mai mult dându-i de lucru și ferind-o de explotare.</p>
<p>Dar buna lui voință îl costă mult. Nu știa el, fiu de boier, atât de dibaci altădată prin saloane, să umble cu personalul interesat și hrăpăreț.</p>
<p>Nu auzise cu câtă trudă foștii săi arendași reușiseră să disciplineze și pe vătaful pe care numai o lungă și iscusită experiență l-ar fi putut împiedica de la beneficiile ce era deprins a trage din orice.</p>
<p>La toate acestea, anii agricoli răi, în care recolta se vindea cu prețuri proaste, grăbiră ruina boierului, hipotecarea și vânzarea moșiei.Nu-i mai rămase decât o mica sumă, castelul și parcul secular, ce era plantat cu pomi fructiferi de specii rare, ale căror produse se adăugau la masa îmbelșugată a boierului de la care nu lipseau niciodată invitații. </p>
<p>Acum printr-o exploatare dibace putea să-l ajute la existență.</p>
<p>Pierderea averii nu-l umilise pe boier.Nu se simțea mai mic ca înainte.Începu să-și cultive singur cele câteva pogoane de pământ.Din personalul numeros reținu numai pe bucătar, o servitoare și o cămărășiță bătrână.Singura lui grijă era mica Ani: portretul aceleia căreia îi ducea dorul.</p>
<p>Se hotărâse, lăsând egoismul, la o parte, s-o trimeată la Toulouse într-un pensionat unde învăță și o fiică a nepoatei sale, care de câțiva ani petrecea ia el lunile de vară.</p>
<p>În timpul când nu era ocupat cu agricultura se îndeletnicea cu folklorul și se adâncea, din ce în ce, în aceste studii care-l interesau.</p>
<p>Prietenii săi ținând seamă de capacitatea sa, de vastele sale cunoștințe, încearcă să-l atragă spre viața politică, căutând să-l convingă că un om de valoarea sa nu trebuie să stea departe de interesele țării.</p>
<p>Încercarea le fu zadarnică. El le explică în urmă că un conflict avut cu oamenii zilei îl hotărâse să se retragă din viața publică.</p>
<p>Lipsit de orice bucurie a vieței, domnul Rândunescu, își urmă studiile cu mai multăstăruință; petrecând oro întregi in bibliotecă.</p>
<p>Unica-i mângâiere erau cele trei luni de vară pe care le petrecea împreună cu fata lui.După fiecare an dezvoltarea ei fizică și intelectuală întreceau așteptările sale. Boierul o privea cu admirație bucurându-se de cunoștințele și de seriozitatea ei. Nepoata sa, doamna Pruteanu fiica acesteia. Aglae și cunoscuții săi toți se întreceau care de care a vorbi de frumusețea fizică a Anii, de grafia și de distincția manierelor ei. Pe lângă aceste daruri,Ani mai avea și un talent artistic recunoscut de cunoscători. Era pictoriță desăvârșită, și la Toulouse unde învățase, toți credeau că se va dedica carierei artistice.-</p>
<p>În această, privință, domnul Rândunescu era neînduplecat. Se înspăimânta la gândul ca fiica lui să frecventeze cursuri amestecate, să vie în contact cu boema. Deși el își făcuse studiile în Franța democrată și inteligentă,era de părere că tot mai era nevoie în țara sa de o clasă aristocrată. Se gândea adeseori că,poate, în situația lor cariera artistică ar fi o mângâiere pentru fată. Nu era din acei care găsesc drept tot ce doresc. Era încredințat de dreptatea cauzei ei. Cu toate acestea, un sentiment ce nu-l putea desluși îl făcea să se mai ție de tradiție. Nu se putea dezobișnui de aceste prejudecăți. -</p>
<p>Deodată fața i se luminează Ani surâzătoare apăru. Ea îl sărută, îi netezește părul încărunțit și-i întinde brațul să-l conducă spre aleea care i-o indicase lulia. Doamna Pruteanu și ceilalți invitați luaseră drumul parcului. Aglae, nedespărțită de Ani, prezentă și ea brațul boierului și astfel merseră împreună.</p>
<p>Boierul privea mirat pe Ani care-și păstrase rochia de uniformă și avea părul frumos strâns în filetul negru.</p>
<p>N-ai auzit primul clopot zise el surâzând? Ai uitat obiceiul casei noastre ? Boierul uitase că Ani lipsise de mult de acasă și că el de atunci nu mai dăduse serbări și nu mai luase masa în haină neagră.</p>
<p>Făcând glume, ei au ajuns în aleea îndepărtată în care Iulia așezase masa. Între două rânduri de stejari a căror crăci se îmbrățișau,formând boltă de verdeață, se întindea masas trălucitoare prin argintăria masivă, serviciile de cristal, presărată cu flori alese, al căror parfum se amesteca cu mirosul plăcut a miresmelor din alee. Pomiere scumpe cu fruct ealese, sticluțe cu vin vechi, așezate în fața fiecărui oaspe, arătau că Iulia nu uitase timpurile bune, când fiecare zi era pretext de întins masă mare și de petrecut.</p>
<p>Boierul își uita anii cuprins de veselia oaspeților. Ei se mărgineau la: doamna Pruteanu, fiica acesteia Aglae colegă și bună prietenă cu Ani, de domnul Brateș arendașul moșiei vecine, împrietenit cu domnul Rândunescu și un nepot al boerului Titus Noreanu pictor talentat cunoscut prin multe aventuri, elegant si mpatizat de cucoane.</p>
<p>Înrudit în acelaș grad cu doamna Pruteanu ca și cu domnul Rândunescu, ei veneau în București foarte des împreună. De aici convorbiri nesfârșite asupra societății ușuratice și mondene, asupra cunoscuților comuni.</p>
<p>Cât timp fata fusese în pension, boierul nu se interesa de aceste conversații. Acum la masă când sărbătorea intrarea fiicei în școala lumii căută să aducă iarăși vorba asupra subiectului favorit a nepoatei și al domnului Noreanu despre moravurile societăței de azi. Nădăjduia bătrânul boier că va auzi lucruri bune. Nu voia să crează că lumea de elită, lumea lui,importase toate viciile, toată, corupția apuseană. Privea pe fiică cu adorație știind-o sigură în castelul părintesc. Își propunea să o studieze mai de aproape, s-o încurajeze să se ocupe de pictura la care avea talent. Suspină,la gândul averei pierdute. Dar fața i se lumină îndată. Dispoziția mesenilor, admirația ce stârnea Ani prin prezența, conversația și simplicitatea ei îl mulțumea. Optimismul ei înăscut, ideile largi și sănătoase, dragostea de artă îl înveselea, și era încredințat că ea avea fondul necesar pentru a-și putea găsi fericirea în ocupații intelectuale.</p>
<p>Țiganii predispuneau oaspeții și mai mult la veselie prin cântecele lor sentimentale și vioae.</p>
<p>Domnul Noreanu și Brateș se întreceau pentru favoarea Anișoarei. Ea luase loc între mătușă și arendaș și părea că, acesta o interesează mai mult ca pictorul, care se afla în fața Aglaei. În zadar căuta domnișoara Pruteanu să-i atragă atenția. Domnul Noreanu începu cu Ani o discuție asupra curentului nou în artă. Reușise s-o intereseze și să-i fixeze atenția. Nu dură însă mult. Ani, prietenă cu Aglaea, știa de mult simpatia ce o avea verișoara ei pentru nedespărțitul prieten al copilăriei.</p>
<p>Cu toată ușurința, nestatornicia caracterului său, Aglaea simțise în ei pe distinsul intelectual și rezerva lui o atrăgea tot mai mult.Din numeroșii ei cunoscuți, el era singurul care o interesa, îi admira talentul care l-ar fi pus între cei de întâi pictori, dacă venitul său nu i-ar fi permis să trăiască fără grijă. Indignată de la un timp de neglijența sa nu voia să recunoască cât o preocupa. De când începuse a-și da seama de lume, înțelegea locul ce îi ocupa în inimă. De câte ori vreun succes îi încorona munca simțea mai multă bucurie gândindu-se că-l va afla el. Dar cu toată silința și munca ei încordată, nu se distinsese niciodată la pictură. De aceea invidia pe Ani că avea cu el un punct comun. Admiră talentul acesteia, care, după ea, întrecea chiar pe al pictorului. Să fie acesta magnetul care atrăgea pe domnul Noreanu, către verișoara ei? Observase multele ocazii ce el le căuta de a se apropia și a conversa cu ea. E adevărat că Ani, confidenta sentimentelor și planurilormamei sale se ținea în rezervă aproape ofensatoare. Aceasta irita și mai mult pe pictor și făcea să simtă contra ei momente de ură.Dar în ușurința sa și dorul de a-și petrece timpul cât mai bine, el uita iute, după cum copilul își uită supărările. Niciodată nu se emoționase ca azi. Numele ei, îl pronunță cu înduioșare. Ani nu putea evita privirea sa înflăcărată. Ar fi dorit să isprăvească cât mai curând masa. Boierul însă nu înțelegea nerăbdarea ei. Mânca cu pofta, ca și mesenii din vânaturile gustoase, și prăjiturile incomparabile, în care Costache, bucătarul, n-avea rival.Degustă cu înțelegere aroma vinurilor vechi,care se aflau în pivnița sa încă de la războiul independenței. Un sentiment plăcut neresimțit de mult îl cuprindea, când mesenii, mai cu seama arendașul, declarară că niciodată nu băuseră astfel de vin. Îi stimulase, prin aceasta verva, când era vorba de pivniță, bucătăria, și vânaturile sale.</p>
<p>Era în amurg. Întunericul se împânzea din ce în ce mai des. Multe lampioane venețiene,se aprinseră și luminau, bogata masă a boierului și fețele veselilor oaspeți.</p>
<p>Ani nu mai auzea ce se petrecea împrejur. Făcu semn Aglaei că ar voi să se plimbe puțin prin grădină. Privea lacul străjuit de sălcii,care-și pleca spre el, ramurile plângătoare.</p>
<p>Doamna Pruteanu căuta să ție, cu orice chip, pe pictor de vorbă. Era îhgriiată de pasiunea ce o arăta nepoatei ei. Privirea sa o neliniștea. Ea îl înțelegea, îl credea capabil de orice pentru aș satisface dorința-i. Domnul Brateș, care se simțise totdeauna bine în tovărășia boierului, ar fi vrut să mai evite conversația, pentru a mai vorbi cu Ani. Simțea că era mai puțin rezervată cu el cum era cu pictorul. O privea cu drag și căuta să nu manifeste impresiile resimțite. Îi venea să-i spucâ cât de bine era la lumina lampioanelor și a lunei cu reflexe metalice. </p>
<p>Niciodată domnul Brateș nu ș-iar fi călcat mândria și n-ar fi venit în contact c-o familie din cerc înalt, el, democratul convins, care făcuse la Iași politică socialistă. Dar de când făcuse cunoștință cu domnul Rândunescu și constatase dragostea-i pentru clasa asuprită a țăranului, acest fapt îl apropiase tot mai mult de acest suflet frate. Moartea doamnei Rândunescu strânse și mai mult legăturile lor de prietenie. Până va veni fiica își propuse arendașul. Pe urmă se va retrage. Își cunoștea timiditatea înăscută. Șe gândea că niciodată nu va îndrăzni să ridice ochii la fiica do boier. O zărise de multe ori în vacanțele ce ea le petrecea la Rozieni. Niciodată timbrul cald al vocei sonore, farmecul și amabilitatea ei nu-l impresionase ca acum. I se părea că se află pe altă lume, că noaptea parfumată se luminase pentru el și că pretutindeni nu va întâlni decât mulțumire. Își înăbușea sentimentele, privea frumoasa fața a fiicei boierului. Deodată un nor, ca cel ce înconjura sfertul de lună, se răspândi pe fața Anii. Uitând pe cei din jur, arendașul o privea mai cu încordare. La cine s-o gândi se întrebă ei îngrijorat ?</p>
<p>— Să culegem un buchet de iasomie, zise Ani, încet Aglaei. Arendașul înțelesese.Începuse a avea interes pentru tot ce privea pe domnișoara Rândunescu. Își aminti că aceste flori parfumate erau preferatele mamei ci decedate. Se gândește la ea, își zicea el, crezând că vede două picături la colțurile ochilor.</p>
<p>Să facem o plimbare cu barca, propuse pictorul râzând, devenit deodată sentimental. Ani aruncă o privire spre, tatăl ei care simțind nerăbdarea oaspeților lăsă discuția și se ridică de la masă. El luă drumul spre terasa din partea casei, care dădea în grădina, pășind încet pe pietrele ce pavau cărarea îngustă.</p>
<p>Umbrele nopții acopereau totul. Era atât de înăbușitor aerul acestei seri în care cu toții serbaseră reîntoarcerea fetei de boier în casa părintească! Nici-o adiere nu venea să răcorească fețele și inimile încălzite.</p>
<p>Pictorul, într-un moment de nesocotință, neobservând rezerva fiicei boierului, o apucase de braț, și alerga la vale spre lacul care se aila în partea de jos a grădinei, înconjurată de plante mari cu foile lungărețe, printre care ca niște lumânărele se ridicau florile albastre!</p>
<p>— Ce faci, Titu ? Ani privea îngrijorată spre pictor care desprinsese mica barcă și-i făcea semn să intre în ea.</p>
<p>— S-așteptăm pe ceilalți.</p>
<p>— Lasă-i, zise semnificativ pictorul.</p>
<p>— Nu, că se supără Aglae.</p>
<p>— Vino cu mine, reluă el, și Ani avea impresia că vrea să i se arunce la picioare.</p>

<p>—Să mâhnim pe Aglae, zise Ani. N-aș face-o niciodată!</p>
<p>— Să-ți fiu ultima iubire, insistă pictorul, profacându-se că nu înțelesese. Nu se poate să nu mai fi avut vreo înclinație, adăugă, domnul Noreanu uitând că ea de abia isprăvise studiile și că nu văzuse decât școala și castelul părintesc.</p>

<p>— Nici n-am avut și nici nu am dragoste pentru nimeni declară cu sinceritate fiica boierului.</p>
<p>— Cu atât mai bine urmă pictorul. Vino cu mine la București. Nu mă judeca după ce am fost. Nici nu știi ce aș putea deveni alăturea de o tovarășă ca tine. Gândește-te bine. Nimeni nu te înțelege și nici nu te iubește ca mine. Nici unul nu poate aprecia superioritatea ta artistică. Sunt în stare de a te înconjura de toată dulceața luxului. Cele două moșii, de lângă București, îmi aduc un venit însemnat.</p>
<p>— Nu m-am gândit niciodată la venituri, zise Ani, privind în zare, neliniștită de întârzierea Aglaei.</p>
<p>— Ceea ce dorești, urmă ca vorba, văzând așteptarea pictorului, n-ar avea înțeles. Nu sunt pentru căsătoriile în familie. Quelle absurdite!</p>
<p>— Quelle absurdite ? repeta pictorul dezorientat.</p>
<p>Nimic nu-i mai adânc ca absurdul, urmă el cu un ton sentențios. Sa te gândești. Nu vreau să te pronunți în pripă. Examinează-te, cercetează-ți mai cu seamă inima. Și dacă ea n-a bătut încă pentru nimeni, aș vrea s-o mișc eu.Nici nu-ți închipui de ce devotament, e capabilă inima mea și cât poate fi de iubitoare și credincioasă! Numai o femeie ca tine e  în stare să m-aducă pe calea bună. Fii serioasă.Fericirea ta, a părintelui tău și a mea e în joc. Poți cu un cuvânt să nefericești pe toți.</p>
<p>Dar și să zdrobesc pe veci un suflet, șopti Ani privind înduioșată spre Aglae, care se apropiase întovărășită de arendaș. Ambii aduceau un enorm buchet de iasomie.</p>
<p>— N-o să mă refuzați. C-o voce tremurândă arendașul se închină respectuos în fața domnișoarei Rândunescu. Știu că sunt florile preferate ale mamei d-voastre. Le-am cules ca să le puneți în fața tabloului ei. </p>
<p>— Și ale mele. Aglae îi oferi și buchetul cules de ea. Ani mulțumi cu bunăvoință, simțitoare la această atenție încurcată, neștiind cum să ție ambele buchete.</p>
<p>— Țin eu unul se oferi  pictorul, părând vesel, cu toată îngrijorarea ce-l zbuciumă.</p>
<p>Acum plimbarea proectată.-</p>
<p>Timpul trecut nu se mai. întoarce începu el să fredoneze.</p>
<p>— Duduiele în față, rosti arendașul apucând lopata bărcii cochete vopsită în roșu.</p>
<p>— Prea bine... și pictorul se aruncă iute pe băncuță lângă Ani. Aici e locul Aglaei zise aceasta văzând aerul abătut al vocii ei, și voind a evita convorbiri intime cu pictorul.</p>
<p>— Ce te crezi la călugărițe ? Uite-o cu filetul pe cap! Ce cochet e pieptănată Aglae !</p>
<p>Aceasta de abia ridică spre pictor privirea albastră a ochilor lungăreți, pe când o vie roșeață îi acoperi albeața catifelată a tenului.Timidă ca rozele care roșesc la sărutarea fluturelui, ea își pierdea cumpătul la orice atenție a domnului Noreanu pe când inima îi zvâcnea cu putere. Își propuse de atâtea ori să rămâie indiferentă și la un singur cuvânt,la o singură privire simțea o emoție atât de puternică! Lacrimi luceau în ochii de un albastru închis.</p>
<p>Domnul Brateș conducea tacticos barca, indiferent în aparență, pe când o întristare tot mai mare îi cuprindea sufletul. Nu putea să îndure intimitatea pictorului cu Ani.</p>
<p>Urmă o scurtă tăcere. Sunetul unui clopot părea că jelește ziua murindă.</p>
<p>Ani nu voia însă ca oaspeții să rămână rău impresionați.</p>
<p>— Declamă câteva versuri din „Le Lac,, se întoarse ea către Aglae. Își amintea ce frumos le recitase aceasta, la un examen.</p>
<p>Aerul îmbălsămat, scânteierea stelelor, șoaptele frunzelor, chiar zborul rar al unui liliac care o făcea să-și ducă de teamă mereu mâna la cap, provocase la domnișoara Pruteanu o dispoziție stranie, molatecă, neresimțită încă.. „O temps!-suspends ton vol, et vous heu-res propices“.</p>
<p>„Suspendez votre cours,,...</p>
<p>Aglae alesese tocmai aceste versuri și le declamă c-un sentiment pornit din inimă.</p>
<p>— Mai lasă-ne cu poetul care a zăpăcit lumea, zise pictorul c-un aer de dispreț. Nu putea să sufere sentimentalitatea Aglaei, și mustrările îndreptățite ce le ghicea în privirea-i atât de blândă..</p>
<p>Lăsați să compun eu ceva ocazional.</p>
<p>De când? Nimeni nu se încredea în talentul său poetic.</p>
<p>Iubirea, m-a făcut și pe mine poet zise el încet spre a fi auzit numai de Ani.</p>
<p>17</p>
<p>Să auzim... privirile toate se îndreptară spre el.</p>
<p>Arendașul profită de ocazie, spre a se întoarce către Ani. </p>
<p>O vede mai ideală ca oricând și o stranie înduioșare îi cuprinde inima.</p>
<p>Domnul Noreanu după câteva minute de gândire, începe a improviza cu ton șovăelnic. Nu poate declamă după cum simte. Gândul la text si ritm îi ocupă toată atenția.</p>
<p>La un ton glumeț, în realitate însă e foarte mișcat. Începe a declamă rar privind spre arendaș care conducea barca parcă în direcția lunei :</p>
<p>Când prin unda înfiorată barca drumul iși croește</p>
<p>În a nopții feerie... parcă tainic îmi șoptește</p>
<p>Vocea miilor de inimi ce pe aici au rătăcit.</p>
<p>În zadar căutând uitare, când odată au iubit.</p>
<p>Și ca litanii pioase se înalță alor cântare .Și-mi arată cum zefirul florilor dă sărutare.</p>
<p>Cum prinos ne aduce nouă, crinii și cu trandafirii, Cum miresmele încearcă să pătrundă taina firii.</p>
<p>Cum natura este teatrul care când ne prea mărește</p>
<p>Ne arată armonia ce in sânul ei domnește:</p>
<p>Pe când noi stăpânii lumii, ori și cât ea va dură,</p>
<p>Nu vom fi liberi odată dorințele a ne urmă...</p>
<p>Nu-ți cunoșteam acest talent.</p>
<p>Aglae se grăbi a asigură pe pictor, care așteptase în deșert un cuvânt de aprobare din partea Anii. Arendașul părea că nu auzise nimic și făcea pentru a treia oară ocolul lacului. Își propunea să fie energic și să numai dea pe la curte pe cât timp va dura vizita pictorului.</p>
<p>— Nu ți-au plăcut versurile mele?</p>
<p>Pictorul tot mai exaltat de răceala ce-i arătă Ani, de mirosul îmbătător al buchetului de iasomie care-l culcase pe genunchi, aștepta un semn de la fiica boierului care să-i arate că știa, de ce atât de arzătoare îi erau regretele. Însă aceasta nu voia să înțeleagă. Iubire chiar de i-ar fi inspirat, n-ar fi fost în drept să înșele buna credință a Aglaei. Dar nu avea pentru el nici măcar simpatie și-l ocolise totdeauna.</p>
<p>— Nu găsesc că omul are motive să se plângă de ceea ce  i-a fost hărăzit se hotărî ea în fine să răspundă.</p>
<p>— Nu găsești? vocea pictorului devenise ironică față de răceala stăruitoare care nu o putuse risipi.</p>
<p>Cum nu înțelegi cât e de sclav omul prejudecăților, convenienților ? .</p>
<p>— La destin mare și datorii mari, exclamă  râzând Ani.</p>
<p>Numai când vrea imposibilul nu-și găsește omul fericirea zise ca cu-n ton ușor, însă destul de subliniat pentru ca să fie înțeleasă numai de domnul Noreanu.</p>
<p>— Nu vrea nimeni decât ce-i place...dar să nu mai discutăm lucruri care nu le înțelegi, care cer experiență.</p>
<p>Cedând unei violențe înăscutse caracterului său voluntar și vulnerabil, pictorul smulse prefăcâudu-se că glumește, filetul care reținea cozile negre ale Anii căre-i cădeau până la genunchi.</p>

<p>— Cu astfel de pieptănătură se primește lume? Să-mi dai voie să-ți spun că nu ești deloc mondenă, zise el nemaiputându-și reține supărarea, dar tremurând de emoție la atingerea firelor mătăsoase și parfumate.</p>
<p>Ce zici domnule Brateș? N-am dreptate? domnișoara se crede tot la școală.</p>
<p>Arendașul surâdea, înveselit de necazul pictorului.Ghicise din vorbele Anii că acesta nu se bucură deloc de favoarea ei. Și fața sa atât de întunecată, se însenină.</p>

<p>Nu sunt de aceeași părere, duduia știe mai bine ca noi ce trebuie, răspunse el, lăsându-se în prada unei bucurii infinite.</p>
<p>Ani cam ofensată de libertatea pictorului, începuse a convorbi cu Aglaea. Aceasta era cea mai nemulțumită de plimbarea nocturnă.</p>
<p>— Trebuie să fie târziu, zise ea. Poate domnul Rândunescu e obosit. Să ne gândim și la ei.</p>
<p>Ani nu așteptă mai mult. Sări din barcă urmată de Aglae. Urcară ușoare ca niște păsărele, drumul în pantă care ducea la rotonda din fața casei înconjurată de copăcei de trandafiri de specii rare, de plante mirositoare, printre care predomineau trandafirii heliotropul și verbena.</p>
<p>Domnul Rândunescu se așezase la masa garniturei de grădină, care ocupa mijlocul rotondei, presărată cu prundiș și nisip. Sorbind cafeaua neagră, el făurea cu doamna Pruteanu planuri de viitor pentru copile.</p>
<p>— Cred că ar fi mai nimerit, s-o lași să petreacă iarna cu noi la oraș, îi zicea pentru a nenumărata oară nepoata sa. Necazul cel resimțise contra Anii la observarea atențiilor domnului Noreanu se risipise iute.</p>
<p>Văzuse că aceasta nu era vinovată și că ea nu-l încuraja deloc. Pe urmă era considerată ca ținând loc de mamă fiicei boierului și n-ar fi vrut să spulbere încrederea ce Ani avea în ea. Eră mândră să ocrotească o ființă atât de deosebită. O iubea într-adcvăr. Ea o condusese la pension, o vizita, îi aducea cadouri ca și fiicei ei.</p>
<p>Ca mamă, e adevărat că suferise adeseori, văzând superioritatea ei în toate, auzind de la directoare laudele nesfârșite asupra talentului ei extraordinar pentru pictură.</p>
<p>Dar se mângâia iute. Aglae avea o mică moșioara rămasă de la soțul ei decedat. N-aducea venit mare. Totuși valoarea ei creștea înfiecare an. Și ea care locuia în capitală, cunoscând traiul luxos care se ducea, știa cât cade în balanța sentimentelor aducerea unei</p>
<p>21</p>
<p>Din acest motiv credea că fiica ei n-avea pentru ce să invidieze pe Ani, pe cât timp avea de partea ei strălucirea metalului care primează toate.</p>
<p>Însă ea dorea pentru Aglae mai mult decât o partidă în raport cu dota ei destul de modestă pentru o fiică de neamul lor îi surâdeau ademenitor cele două domenii fără capăt, vecine cu moșioara lor. Ca tovarăș pentru fiica sa atât de blândă atât de sentimentală, ar fi dorit un om mai serios mai credincios.Cu caracterul  al pictorului.Însă Aglae îl iubea așa cum era și întratâtcă-i declarase că nu se va căsători niciodată,în caz că el n-o va lua de soție. Fuseseră  atât de uniți în copilărie! Se fugăreau toată ziua prin parcul moșiei lui Titu. Pe zi ce trecea părea că dragostea lor crește. Și aceasta până ce zărise pe Ani.</p>
<p>Ea singură avusese nesocotința să-l invite la Rozieni spre a petrece împreună lunile de vară. Cu orbirea mamelor, ea nu-și dete seamade primejdi de farmecul ce-l răspândea fiica boierului.</p>
<p>Uitase de caracterul nestatornic al pictorului, credea că sentimentele acestuia pentru Aglaea ei erau atât de adânci că nu se mai puteau dezrădăcina.</p>
<p>Văzuse imediat greșeala. Dar era prea târziu. În zadar pretextase ea afaceri la moșia ei Dobreni, în zadar încercase orice mijloc pentru a îndepărta pe Titu. Ei nu voise să audă de nimic și rămase până la plecarea fetelor la școală, cu toată răceala și rezerva Ani, inițiată de mult în planurile lor. În ce o privea pe ea doamna Pruteanu n-ar fi fost atât de necăjită. Pictorul avea destule defecte însul limbul averei. Dar cunoștea pe fiica ei. Aglae nu se va resemna niciodată și nu se va căsători pe cât timp el va fi liber.</p>
<p>De ce  atât de gânditoare nepoata? întrerupse boierul tăcerea care venise pe nesimțite.</p>
<p>—M-am gândit a reveni iarăși doamna Pruteanu,ar fi bine să lași pe Ani să petreacă iarna, la oraș cu noi. E mai bine să facă cunoștință cu cercul nostru urmezi doar să aibă ca unic orizont castelul părintesc?</p>
<p>Boierul ofta adânc și o nespusă tristețe i se așterni pe față. Trecuseră ani de când numai inerția la oraș. Cu toate acestea eu trebui demult ca sâ dea mă din vorbele nepoatei ștafo pictorului, moravurile luxul frivolitatea care stăpâneau generația nouă.</p>
<p>Cred că-i mai bine pentru Ani să ducă înainte viața modestă cu care e deprinsă.</p>
<p>La ce i-ar servi să vadă luxul, cochetăria, frivolitatea societății ? La ce ? Doamna Pruteanu privea mirată spre unchiul ei. Mă miră că nu te gândești mai departe. Ani, grație calităților exterioare, talentului... Ta ta ta... vechiul cântec. Un Rândunescu nu speculează pe de aste. Dacă aș avea avere înțeleg. De ce să-i tulbur sufetul copilei ? Să vadă luxul care nu și-l poate procură și pentru care poate ar prinde gust. Mai rău încă. Să-i rămână inima ei intactă ocupată de vreunul atras de exteriorul, de calitățile ei și care pentru căsătorie s-ar îndrepta spre una dotată bănește. Și ea mâhnită, deziluzionată, să piardă orice iluzie de lume, de viață !</p>
<p>— Toate sunt adevărate dacă socotești numai dezavantajele... dar cred că te-am putea acuza de egoism, de ai voi s-o ții veșnic numai lângă tine.</p>
<p>— Eu îmi iac datoria zise încredințat boierul.</p>
<p>Ce ispravă au făcut domnișoarele Coneanu rude cu răposatul dumitale soț ? S-au plimbat de la oraș la mare. La toate balurile și petrecerile, dorul șl nostalgia unei căsătorii potrivite. Și s-au ales numai cu deziluzii, c-o ură nestinsă contra acelora care au profitat de neexperiența lor.</p>
<p>După cum știi toți și-au ales soții dotate cu moșii.</p>
<p>îmi cunosc eu lumea ! În popor și adeseori în burghezime se mai contractează căsătorii dezinteresate.</p>
<p>— Nu-i nici o lege... Omul o om și simte le fel, fie el din popor, din burghezime sau aristocrație. Ce nu face contactul? Ași putea să-ți citez nenumărate cazuri de căsătorii, contractate fără nici un interes fără măcar ca fata să fi fost dotată cu calități exterioare sau sufletești sau să fi avut educație morala.Totul depinde de întâmplare. Pe urmă puține pot fi comparate eu Ani. Ea va stârni pretutindeni admirație și simpatie. Parcă mi se pare peste putința, să nu întâlnească în cale omul care ar ști s-o prețuiască. Boierul rămase înverșunat. Dacă totul depinde de întâmplare, poate ca ea să-i vină aici, tot atât de bine ca oriunde. În tot cazul pierderea averii mi-a dat și câștig. Am constatat că Ani dacă nu va simți mulțumirile ce oricine își poate procura cu ajutorul sunătoarei monede, e din puținele alese care pot găsi satisfacție mai superioare, în arta pentru care au chemare. E de o aristocrație intelectuală rară si nici nu admite că există altă nobleță, decât cea a meritelor personale. Pentru un moment unica ei dorință e de a se perfecționa în pictură de a-și completa studiile începute.</p>
<p>Totuși... și fața boierului se întunecă puțin... dacă mai târziu va simți lipsa unor distracții mai agreabile... atunci cu toată convingerea mea că nu-și cunoaște interesele, n-aș avea tăria s-o lipsesc de plăcerile inerente vârstei ei.</p>
<p>— Mai bine ai începe cu sfârșitul, zise cam enervată doamna Pruteanu.</p>
<p>E păcat, să se piardă atâta tinerețe, grație și frumusețe. Să stea ore întregi aplecată șicînchinată unei munci sterile, într-un colț uitat de lume. Realizează-i atuncea mai bine dorința cea mai mare. Las-o în centrele mari să se perfecționeze, să devină pictor cunoscut și succesul moral și mai târziu și altul s-o dezpăgubească să-i ușureze munca depusă.</p>
<p>Dar așa ce scop? Numai pentru echilibrul sufletesc?</p>
<p>Numai astfel trebuie să înțeleagă arta și e demnă s-o cultive o fiică din neamul meu.</p>
<p>Conversația între unichiu și nepoată începuse a deveni acută. Ani si Aglae veniseră, la timp pentru a o întrerupe.</p>
<p>Pentru prima oară doamna Pruteanu se gândi că unchiul ei avea multe principii care se bateau cap în cap.</p>
<p>Boierul din partea-i își propuse să întrebuințeze orice pentru a reține pe copilă pe lângă el înfiorat la gândul de a o introduce atât de tânără într-o lume în care mulți ar voi poate să beneficieze de sensibilitatea de neexperiența ei.</p>
<p>Ani se apropiase încet de el mângâindu-i părul nins pe la tâmple. El o privea și i se părea că fața ei atât de înviorată la masă de atențiile tutulor era cam neliniștită.</p>
<p>— Cum ați petrecut? o întrebă el glumind căutând ai vorbi de ce credea c-o interesează.</p>
<p>— Bine zise ea privind spre Aglae care se așezase pe un scaun, cu totul pierdută în gânduri.</p>
<p>Pictorul și domnul Brateș veneau la braț, râzând și convorbind, în dispoziții cu totul opuse.■</p>
<p>Foarte dezamăgit de prima sa încercare pe  lângă Ani, cel de întâi de abia își putea compune o față indiferentă, pe când necazul îl făcea să simtă în acest moment o adevărată ură contra fiicei boierului. Ghicise o mare energie în răspunsurile ei și pierduse parcă orice nădejde de a o îndupleca.</p>
<p>Și—i plăcea atât de mult! Îl impresionase mai curând decât frumusețea ei fizică, acel spirit larg deschis și acea mulțumire pe care ocupațiile artistice le dă, chiar la cei mai dezmoșteniți.</p>
<p>Și el neînvinsul, atât de iubitor de viață, atât de curajos, simțea parcă pentru prima oară înfjgândui-se în suflet acele deznădejdei.</p>
<p>Aerul înăbușitor, parfumat, îl amețea, îl înfiora cu senzații neresimțite încă.</p>
<p>își zicea alungând iubirea de care sufletu-i era plin, că acel al femeii era perfid ca parfumul iasomiei care-l rătăcea.</p>
<p>Cedând impulsiunei, preocupărei el se aplecă în fața tuturor în semn de rămas bun. Începu a rătăci singur prin parc, în șoaptele vii ale frunzișului.</p>
<p>Căută să-i alunge imagina și deodată ne suprindea c-ar voi s-o prindă s-o fixeze pentru totdeauna într-un tablou, pe care să-l atârne în cabinetul său în care își adunase comori artistice din toate părțile lumii în care călătorise.</p>
<p>O înduioșare îl cuprindea de câte ori se gândea la Aglae. Atât de blândă, de modestă... ce fericit ar fi acel care ar iubi-o! Ce viața liniștită ar putea duce! Dar dacă nu resimți pentru ea decât simpatie, o afecțiune frățească !</p>
<p>Nu-și deslușise bine sentimentele înainte de a vedea pe Ani. Luase drept iubire sentimentul inocent ce-l atrăsese spre Aglae. Numai la vederea Ani își dase bine seama cât de nedeslușit și pasionat îi era sufletul, pe care toți îl credeau boem și care el îl ținea capabil de veșnica credință, acum când întâlnise ființa demnă, între toate spre al fixa. Pe nesimțite îi veneau comparațiile. Atât de deosebite în toate! Câtă viața, ce vioiciune la Ani,ce inteligență cultivată, ce fire artistică, ce păr bogat, ce ton strălucitor! Ce armonie în firea ei toată. Și Aglae atât de sentimentală,atât de supusă, ca un toporaș, care-și pleacă capul la prima suflare a vântului.</p>
<p>De multe ori îi venise dorința de a o proteja de a-i fi conducătorul în viață. Dar pe cât timp vedea pe Ani, nu mai era în stare să se mai ocupe de cineva.</p>
<p>Trebuie să plec își zise el cu energie. Poate că timpul mă va dispune mai bine pentru prietena Anii. De i-ar aduce cel puțin uitarea căutată!</p>
<p>In acest timp în rotondă, boierul începuse cu domnul Brateș o discuție asupra agriculturii, asupra recoltei bune de porumb și vin.</p>
<p>28</p>
<p>Ani și Aglae ședeau amândouă pe același scaun, făcându-și rând pe rând vânt cu evantaiiul de pe măsuță, a doamnei Pruteanu.</p>
<p>Domnișoara Rândunescu căuta să distreze pe Aglae atât de întristată de un timp, din ce în ce mai adâncită în visuri tulburătoare.</p>
<p>Îi vorbea de planurile ei. Voia să-și aranjeze un atelier de pictură în care să lucreze, lângă camera mamei ei ocupată acum de dânsa. Nu-și ascundea bucuria ce o resimția la gândul de a se deda cu totul artei favorite.</p>
<p>Parcă era vorba să mergi cu noi la oraș, îi zise Aglae gândindu-se cât de salutară ar fi pentru ea o ocupație artistică, cu cât uitarea i-ar veni mai lesne. Era mai încredințată ca oricând că inima lui Titu îi ora cu totul îndepărtată. Cu toate aceste în delicateța ei sufletească și noblețea înăscută nu simțea nici o gelozie, sau necaz contra Anii.Nu era ființă de rând și nechibzuită. Vedea bine rezerva acesteia, suferința de ai fi o cauză de neplăceri,extrema răceală cu care primea sentimentele de admirație ale pictorului.</p>
<p>Chiar față de ea, el nu mai avea nici o reținere.</p>
<p>Atât de adâncă însă îi era iubirea, atât de  serioasă inima ei credincioasă, că în loc de răzbunare, de dispreț, care ar fi împins pe alta la fapte neiertate pentru a-și răzbună sentimentele jignite, ele nu-i arătară decât măsurile de luat, pentru a-și recâștiga pe prietenul copilăriei ei.</p>
<p>Dacă ar fi observat la Ani numai o licărire de simpatie pentru domnul Noreanu niciodată în lealitatea-i sufletească nu s-ar fi dedat la astfel de calcule.</p>
<p>Dar cunoștea ușurința pictorului, necazul ce i se înfiltra contra acelora ce nu-l luau în seamă. Și cu iluziile inerente tinereții ea vedea de acum planul realizat. Ani odată măritată, era sigură că el va reveni spre ca cu vechea dragoste că-i va fi dat din nou să guste plăcerile timpului trecut prea iute.</p>
<p>Principalul era să hotărască pe Ani să meargă la oraș. Nu i se părea atât de ușor. Îi cunoștea gusturile simple și modeste, nerăbdarea cu care așteptase timpul când se va putea deda, cu totul ocupației artistice.</p>
<p>Cu toate acestea va încerca, va insista și la nevoie dacă Mahomet nu va merge la munte va face muntele să vie la Mahomet.</p>
<p>În tânăra-i imaginație și în toată societatea bucureșteană domnul Horia era considerat ca cel mai de seamă dintre tinerii de elită. Bogat înzestrat cu daruri exterioare față de care nici-o femeie nu rămânea indiferentă,el plăcea și prin manierele sale deosebite, prin amabilitatea și oareșcare rezervă atrăgătoare și impunătoare în acelaș timp. De o educație perfectă, păstrând conveniențele cu toate că nu era doamnă sau domnișoară să nu graviteze împrejurul lui, el nu se compromisese niciodată, nu arătase vreunuia o preferență,nu făcuse o alegere. Petrecea, flirta cu mai multe cu inima fluturelui care aleargă din floare în floare.</p>
<p>Cu toate acestea în ultimul timp, zvonuri nedeslușite, priviri, vorbe, făcuseră pe doamna Pruteanu să bănuiască, că cavalerul fără, cusur avea o secretă legătură, cu o rudă îndepărtată a ei, cu a cărei mamă, fusese foarte împrietenită. Nu-i venise să creadă la început.Cunoștea educația morală a doamnei Nozianu, față însă, de succesul mereu crescând al domnului Horia în lumea feminină, nimic nu-i mai părea imposibil.</p>
<p>De cum îi făcuse cunoștința îi venise ideea c-ar fi un ginere bun pentru una din fetele ei după, cum se obișnuise a le numi. Pe Aglae o văzuse însă des și nu-i arătase nici o atenție, decât o curtenie impusă, de numele, de educația sa.</p>
<p>Și cum în fantazia ei ea logodise pe atunci pe Aglae cu pictorul, crezu c-ar fi nimerit să-l cultive pentru Ani. După gusturile, felul său de a aprecia femeia după dorința ce exprimase că ar voi o fată de neam, de abia ieșită din școală simplă modestă, neorbită de societatea frivolă și luxoasă a orașelor, ea era sigură că, nu putea exista pentru el una mai nimerită ca fiica boierului. Aceasta avea însușiri care trebuia să placă celui mai rafinat dintre bărbați.</p>
<p>După zvonurile din ultimul timp părăsise acest proiect. Acum Aglae voia să-l reia, încredințată fiind, că va feri  prietena și va face să-i revie sufletul boem al pictorului.</p>
<p>Dar cum s-o hotărască pe Ani?</p>
<p>A doua zi chiar ea cu ajutorul bătrânei cameriste îșî aranja atelierul de pictură în vestibulul din față alăturat de camera ei. Lumina cădea din plin, toți trei pereți fiind numai în geamuri pătrate. Sprijinite pe patru coloane groase de zid, care la celelalte camere formau parterul, atelierul improvizat eră situat în fața porții de intrare. Bogate tufișuri de liliac și iasomie formau o rotondă naturală la geamurile din fața intrării. Vița sălbatică care se urca până sus, făcea invizibil zidul alb și privea parcă înăuntru cu curiozitate. Priveliști admirabile, satul înconjurat de dealuri plantați cu vii și porumb, cerul care cădea în direcția iazului, țăranii, țărancile care se duceau sau se întorceau de la muncă cu uneltele pe umăr, totul se zărea prin geamurile atelierului. Numai un moment Ani rămase nehotărîtă. Începu imediat a schița un buchet de trandafiri așezat pe o măsuță,într-un pahar de formă rară, cu încrustații fantastice de aur, pictat artistic.</p>
<p>Inspirată ea scoase conturul. Începu a încerca culorile, încântată de priveliștea admirabilă ce se oferea privirii ei, ascultând simfonia păsărelelor, îmbătată de parfumul pătrunzător ce intra prin geamurile întredeschise. Pe buze îi flutura parcă o melodie. În privirea scânteietoare și în fața strălucitoare,o idealitate divină.</p>
<p>Ani nu se gândea la portretele văzute, nu se gândea la stilul unui maestru. Ascultă inspirațiile propriului ei talent.</p>
<p>Deodată pictorul năvăli în atelier ca un uragan.</p>
<p>Aruncă o privire furioasă asupra șevaletului asupra câtorva picturi expuse la expoziția școlară a pensionatului din Toulouse având aprobarea mai multor maeștri renumiți.</p>
<p>Începu a da din umeri și a face gesturi dezordonate.</p>
<p>El admiratorul lui David, nu putea suferi tonurile, modul deosebit al Anii de a înțelege alta..</p>
<p>Își aminti răceala ei de totdeauna și gânduri amare, care-l întristau, îl făcură să se  agațe de orice pretext pentru a-și revărsa necazul.</p>
<p>Ce sunt aceste măzgălituri? întrebă el c-un aer disprețuitor privind mai curând fața inspirată a fiicei boierului decât portretele atârnate dinprejur.</p>
<p>Sunt lucrările mele, si au fost destul de apreciate zise Ani, neuitând tonul de extremă rezervă ce-l adoptase cu el.</p>
<p>Ambiția îl făcea pe pictor să-și strângă buzele cu-n gest de dezaprobare.</p>
<p>— Nu poți fi artist, nu poți dezvoltă un talent real dacă nu vezi capodoperele artistice ale lumii.</p>
<p>Să vezi Laocoonul... .El a rămas pentru mine cea mai perfectă și cea mai frumoasă expresie artistică. N-ai văzut în biserica Sfântului Petru freștele lui Raphael. Nu cunoști nimic din comorile artistice ale Italiei, n-ai cules nici o impresie, nu te-ai pătruns de nici o școală.</p>
<p>— Eu îmi urmez propria inspirație, nu mă gândesc nici la coloratul, nici la compunerea altora.</p>
<p>Pictorul urmă mai insinuant ca oricând:</p>
<p>— Pentru a cultiva o artă trebuie, mai întâi de toate, să fii avut.</p>
<p>Ani presimțind intențiile domnului Noreanu izbucni într-un râs ironic.</p>
<p>— Și când ești avut de abia să-ți treci timpul în trândăvii, sau fel de fel de aventuri.</p>
<p>Violent și impulsiv, pictorului îi venea greu să se resemneze.</p>
<p>Dar fața de alabastru încălzită, parcă de o lumină interioară, îl făcea să fie îndurător. Aerul cald și îmbălsămat, veșnicul cântec al apei ce se auzea până la el, îl aduse într-o stare în care rațiunea nu mai raționa. Nu voia să creadă că această copilă, atât de rezervată totdeauna cu dânsul, să-l poată preocupa astfel încât să-i înăbușe mândria, să nu mai fie stăpân pe sine, să-i înfrâneze caracterul răzbunător și ranchinos. Venise cu cuvinte aspre pe buze și ele se schimbau în priviri de admirație. Iluzia îi surâdea înșelătoare.</p>
<p>De ce să provoace o ruptură definitivă? Ani eră încă tânără și ocaziile îi vor lipsi în viața-i singuratică, care se pregătea s-o ducă. O viziune i se arătă, dar dispăru imediat...</p>
<p>Arendașul oricât de instruit, oricât de deosebit era, nu putea să-i fie preferat. Cunoștea bine pe domnul Rândunescu. Eră democrat în teorie, dar pentru fiică se va hotărî numai pentru unul din clasa lor. Mai bine era să plece, cu toate că departe de ea totul i se părea pustiu lipsit de interes.</p>
<p>Rămase întristat câteva momente cu gândul tulburat de o singură persoană: „arendașul.</p>
<p>Observase bine din toate vorbele ce Ani schimbase cu el, că ea nu-i arătase decât bunăvoință ce o caracteriza și care o avea față de toți în afară de el. Și cu obiceiul multora, care văd ceea ce doresc, el luă această purtare drept semn bun. Însă, necazul îi revenea mereu. Gândul că redusă numai la societatea Iui, prietenia lor să nu facă progrese, îl neliniștea... Se smulse cu greu acestor preocupări.</p>
<p>Plec, zise el apropiindu-se de șevaletul pe care Ani întinse hârtia, și începuse a colora primele roze ale buchetului. Nu îndrăznea s-o privească, se temea că-i va lipsi tăria de a-și urma hotărârea.</p>
<p>Ani îi întinse cu indiferență mâna albă, cu degete răsfirate. Nu eră sigură de vrea să se depărteze din atelier, sau îi părăsea pentru a pleca la București. Era dorința ei cea mai arzătoare. Toată plăcerea de a se vedea acasă îi era tulburată prin dragostea cu care o urmărea. Purtarea lui îi inspira numai antipatie și lăsa atâta deznădejde în sufletul simțitor al Aglaei. Plecarea sa le va procura tuturor plăcerea și liniștea dorită.</p>
<p>Când, o oră mai târziu, dăngănitul clopotului o vesti că sosise ora mesei, ea trecu mai mulțumită ec oricând, în încăperea simplă cu mobilă de stejar. De la prima vedere nu se mai îndoia. Pe masa mare pătrată nu erau înșirate decât patru tacâmuri. Ea se așeza la locul rămas liber, între doamna Pruteanu și Aglae. Boierul privea surâzând fața ei înflăcărată, și la sorțul negru de școală care-i -coperea rochia toată. Uitase să-l scoată. Uitase să se conforme dorinței boierului care când suna ora mesei ținea ca toți ai casei să se prezinte în toaletă de dineu. Își propuse să fie mai atentă altădată, să respecte obiceiurile casei și tendința boierului de a se ține de tradiții. Căuta să împrăștie o veselie artificială, să însenineze fața atât de întristată a Aglaei, care își înghițea lacrimele, cu toată sforțarea supraomenească de a lua parte la conversația generală.</p>
<p>Boierul, mulțumit de mâncările reușite, pe care madama Iulia le servea c-o desăvârșită eleganță, evocă imagini din trecutul său fericit. Ca totdeauna se opri la aceea care-i fusese tovarășa demnă și scumpă și n-o uitase un moment.</p>
<p>Sufletul ei plană parcă deasupra tuturor, din cadrul bogat, atârnat între ambele ferești. Nu lipsea din nici o încăpere. Pentru domnul Rândunescu, aceste amintiri deveniseră o fericire. Niciodată nu era mai înflăcărat și înviorat. Începu a istorisi de lungile călătorii făcute împreună. Ani întoarse spre portretul ei o privire înduioșată. Ii părea ca o madonă care-i surâde în costumul simplu după moda timpului, cu un buchet de iasomie la piept.</p>
<p>Nu pot spune că n-am avut timpul meu fericit, zicea boierul, pe când privirea ageră,sub ochelari, i se umezea. Nu era plăcere în lume să nu ne-o putem procura, nu era om de seamă în țară să nu ne fi căutat prietenia, să nu ne fi vizitat cu plăcere, să ne fi părăsit cu regret. Zoe stârnea o admirațiune și o simpatie universală. Exteriorul manierele, firea ei deosebită, extrema ei bunătate, sclipitoarea-i inteligență, au făcut ca nimeni să n-o privească cu indiferență.</p>
<p>Atunci erau alte timpuri. Nu se întrunea lumea numai în scopul vanitos de a-și arătă mobila scumpă, sau de a afișa toaletele extravagante. În această sufragerie simplă am avut de oaspe chiar pe Vodă.</p>
<p>Ani care vizitase de la întoarcere toată casa, dar care nu dase nici o atenție mobilierului observă, de abia acum, simplicitatea decorului. O masă, un bufet de stejar, scaune simple cu împletitură de paie, fără mochetă, fără formă modernă, compuneau toată mobila camerei spațioasă. Perdele de o etamină subțire, decolorate de timp, era singura podoabă a celor trei ferestre împărțite în câte trei pătrate, printre care se zărea o parte a grădinei,începutul aleei ducând în pădurea care-i formau marginea. În depărtare se vedea lacul.</p>
<p>Singurul lux erau tacâmurile de argint masiv, serviciile de masă, cristalul paharelor,finețea ligerii, de masă. De aceste lucruri nu se putuse lipsi doamna Rândunescu chiar fiind la țară. Ani asculta cu interes aceste povestiri din trecutul fericit al părinților ei, pe care le cunoștea numai în parte. Privea înduioșată spre cadrul din care mama ei părea că veghează încă asupra lor.</p>
<p>Deodată își amintește de Aglae. O vede întristată și departe de tot ce o înconjoară !</p>
<p>Se simte datoare de a-i prescurta chinul. Îndată ce masa era pe sfârșite ea, pretextând căldura înăbușitoare, ceru voie să se retragă cu verișoara ei. O conduce în camera aranjată pentru ea, cu o simplicitate elegantă, îmbrăcată numai în alb, cu covor deschis pe dușumeaua cernită și pe peretele din fața patului, cu mobila în lemn fin. Boierul ținuse să transforme camera soției sale decedate, într-o încăpere cât mai agreabilă pentru copilă. Ani strânse cuvertura patului, și scoțându-și rochiile subțiri, ambele se aruncară cu plăcere pe pernele moi și îndantelate ale așternutului de albeața zăpezii. Aglae își dă curs liber durerii pe care se străduise s-o înăbușe până acum. Istorisește prietenei de cuvintele fără cruțare ale pictorului, de jurământul ce-i făcuse că nu va avea niciodată alta soție decât pe Ani. Fiica boierului asculta cu înduioșare. Caută s-o liniștească și s-o asigure pe Aglae, care-i pare romantică ca eroinele lui George Sand. Ea e atât de modernă! Neimpresionabilă, nesenzuală, ca majoritatea femeilor de azi. O intelectuală care n-ar simți înfrigurarea amoroasă, decât influențată de o mare pasiune de care crede însă inima ei incapabilă.</p>
<p>Niciodată domnul Noreanu nu va fi soțul meu, declară ea cu atâta hotărâre că fața Aglaei se însenină puțin. Chiar de ar fi să-mi petrec toată viața singură. Ani se cutremură la gândul de a părăsi casa părintească și a înfrunta necunoscutul.</p>
<p>Aglae surâde... De mică copilă își petrecuse timpul liber în cercul monden și cochet al societății bucureștene, se miră să audă astfel de idei de la o ființă dotată, cu calități superioare. Dar pricepe motivul. Ani, intelectuală, artistă, nu-și dădea încă seama ce suferinți este expusă femeia singură,fără protecție masculină. Nu cunoștea lupta fetelor nedotate să-și asigure o situație. Se gândea s-o lămurească mai târziu asupra adevăratei ei stări. Pentru moment cu toate raționamentele credea că avea aceleași gânduri.Sau pe pictor, sau pe nici unul repetase ea de atâtea ori doamnei Pruteanu și simțea că nimeni și nimic nu i-ar putea zdruncina hotărârea.</p>
<p>De ce să se mire de Ani ? Ea nu avea habar de născocirile bunei, de tot ce răutatea omenească inventează, contra celor slabi și singuri. .</p>
<p>— Nu se poate să intri în viață cu astfel de planuri, întrerupse Aglae tăcerea, smulgându-se gândurilor. Atât de desăvârșită... trebuie să guști din tot ce viața are mai frumos. Nu există altă fericire decât un trai nedespărțit c-o ființă,iubită. Suferințele îi dăduse experiența anilor. Ani ghicea zbuciumul ei sufletesc. Cedând impulsiunei, o sărută pe obrajii palizi,pe când lacrimi lunecau încet din ochii de un albastru aproape negru ai Aglaei.</p>
<p>Optimistă, ca totdeauna, dorind mai cu seamă a-și înveseli prietena, Ani începu a declama, râzând, versurile lui Catulle asupra vieții. Reușește, prin aceasta, a reîncepe nesfârșitele convorbiri asupra școlii, călugărițelor, cunoscutelor comune și evoacă amintiri scumpe și neuitate...</p>
<p>Când boierul, după o oră, trecu în camera alăturată, somnul le cuprinsese pe amâdouă, aducând un surâs pe fața senină și inocentă a Anii, pe când suspine se urcau din sufletul tulburat al Aglaei.</p>
<p>Nici opt zile nu trecuseră de la plecarea pictorului și trăsura boierului, trasă de armăsarii de rasă, ducea spre Iași pe doamna Pruteanu și fiica acesteia pentru ca de acolo să plece la București. Nimic nu putuse combate melancolia mereu crescândă a Aglaei, dispoziția ei din zi în zi mai întunecată, sănătatea tot mai șubredă, care se manifestă prin paloarea feței altădată colorată, prin o completă sleirea forțelor, pierderea poftei de mâncare și a somnului. Toată silința Anei de a o distra,toată dragostea alarmată a doamnei Pruteanu,iubirea boerului, nu avură nici o înrâurir ebinefăcătoare. Trebuia să plece la București să consulte medicii. De când Aglae proiectase unirea verișoarei ei cu domnul Horia, încercase toate mijloacele pentru a o hotărî de a petrece iarna cu ele la București. Dar Ani refuza. Așteptase cu nerăbdare timpul când se va putea deda cu totul inspirației artistice și acum să renunțe pentru un motiv atât de frivol ! Se minuna când Aglae și doamna Pruteau vorbeau cu seriozitate de toaletele ce-și vor face și începeau a-i arâta cu dânsa avea nevoie de un trusou complet. Și ei îi era silă să-și schimbe șorțul de școală contra rochiei de casă, de o extremă simplicitate. Aglae îi dezvăluise proiectele ei crezând că ele vor constitui supremul argument. Însă Ani nici nu vrea să audă de căsătorie, pentru care zice ea nu era în deajuns de pregătită. O atrăgea numai viața intelectuală și se simțea fericită s-o poată duce în acest loc uitat de lume.</p>
<p>Nu se oprise un moment la vederile mătușei si verei sale. Să-și pregătească un viitor. Îi venea să râdă de această grijă a oamenilor. Cine știe cum și ce să-și pregătească, ce-i bine și ce-i rău, ce-i spre fericirea sau nefericirea sa! Căsătoria n-o atrăgea, nu i se părea portul visat, precum o descria doamna Pruteanu și fiica acesteia. Se gândea la ea, ca la un lucru foarte depărtat și de nu s-ar fi cunoscut situația, nu s-ar fi gândit deloc.</p>
<p>Niciodată nu luase în serios cuvintele măgulitoare a acelora cu care venise în contact. I se părea că ea era destinată unor ocupații mai superioare și nu trebuia să se grăbească de a îndeplini menirea comună tuturor femeilor. Nici un gând bolnav nu venea s-o adâncească în acele visuri care cuprinde pe nesimțite pe persoanele cele mai reci, în fața măreției naturii, a mirosului îmbătător al florilor și adierii vântului, a ciripitului păsărilor. Educația ei, ultra modernă, ocupațiile artistice o făceau independentă și activă.</p>
<p>Rămași singuri, după plecarea rudelor,boierul și Ani începură a duce viața visată în aceste locuri scumpe prin multe amintiri.</p>
<p>Nu se plictiseau niciodată, ocupațiile atât de diferite ale părintelui și ale fiicei le înlocuia acea lume, pe care boierul o cunoștea prea bine ca s-o regrete și a cărei lipsă n-o simțea Ani, deoarece nu avuse niciodată ocazie de a veni mai des în contact cu ea.</p>
<p>Se sculau dimineața și prin aerul răcoros, boierul într-un halat de dril și ea într-o rochie de casă, de o pânză albă transparentă, se îndreptau împreună spre aleea preferată, locul de predilecție altădată soției decedate, a cărei nume eră săpat în scoarța celui mai frumos copac dintre arborii care formau o rotondă naturală, în mijlocul aleei presărată cu nisip. La masa cenușie a garniturei de grădină se așezau amândoi. Aici în dezmierdarea vântului și a parfumului tulburător al florilor, care venea până la ei, boierul se delecta istorisind fetei despre fericirea sa trecută, despre soția model. Ani asculta cu interes, și se înduioșa de câte ori se vorbi de mama ei de care n-avea decât o vagă amintire. Nu împlinise încă patru ani când ea se odihnea în mica biserică a satului, îndată ce isprăveau cafeaua pe care le-o aducea Iulia, urându-le cu bunăvoință bunădimineața, orice conversație înceta. Boierul desfăcea mapa veche și se adâncea în studiile folkloristice. Ani respiră cu nesațiu aerul curat al dimineței și asculta cântul păsărelelor.</p>
<p>Pe urmă în vasta bibliotecă a tatălui ei, încerca a studia tot ce privea aceste ființi care pentru alții n-aveau niciun înțeles. De multe ori întâlnea băieți de la grădinărie cu cuiburi întregi de vrăbiuțe sau alte păsărele. Atunci cuprinsă de milă ea le lua, le creștea, le nutrea cu mâna ei până ce erau în stare să mănânce singure. Când le creștea penele și erau capabile de a-și lua zborul, le dădea c-o nespusă bucurie libertatea prea fericită să repare, pe cât putea, să răscumpere măcar, în mică parte, veșnica nevoie a omului de a nimici lumea animală pentru a trăi. Cu timpul avea o întreagă colecție de păsărele, care îndată ce o zăreau pe afară, i se urcau pe cap, pe umeri, pe mâini. Ani rămânea înduioșată, mai mișcată ca oricând, revărsând asupra lor, iubirea care fără, să știe izbucnea din inima ei tânără și înfocată. Iar când dogoarea soarelui începea să plece spre pământ frunzele arborilor și plantele însetate, ea se retrăgea în răcoarea atelierului de pictură și lucra că numai repetatul sunet al clopotului îi amintea când sosea ora mesei.</p>
<p>Revederea, cu boierul era din cele mai iubitoare. Domnul Rândunescu era pe deplin fericit să vadă că educația fetei întrecus eorice așteptare. Ea. n-avea nevoie pentru a fifericită de priviri admiratoare, de cuvinte măgulitoare. N-avea nevoie de acele plăceri perverse, de a stârni gelozii, de a aprinde ură, invidii. Totul în ea era superioritate și armonie. El căuta a o îndruma în alegerea lecturilor și-i recomanda lucrările cele mai interesante apărute, care-i puteau servi a-și perfecționa cunoștințele artistice. Îi vorbi de lucrarea lui Stendhal, despre Veneția, Florența care o avea în bibliotecă, o sfătuia să citească și impresiile de călătorii.</p>
<p>Căuta să îndepărteze de ea orice influență morbidă pe care după părerea sa. le infiltra în suflet scrierile literare contemporane.</p>
<p>De altfel, Ani n-avea nevoie de pază și îndrumare. În bogata bibliotecă a tatălui ei, avea toată libertatea de a alege după plac orice carte. Însă arunca priviri indiferente asupra numeroaselor volume a căror titlu numai ar fi fost îndeajuns să ispitească pe oricine. Ea, care însă în fiecare zi avea un interes nou de a cunoaște cu deamănântul viața ființelor dimprejurul ei, nici nu-i trecea prin gând să se adâncească în numeroasele volume a maeștrilor literaturelor moderne care ocupau două rafturi al dulapului de lemn și a căror titlu aurit, se impunea privirii, reeșind din scoarța cafenie a legăturii. Îi plăcea să studieze viața păsărilor, a plantelor citind cu ocuriozitate mereu crescândă ,,Viața albinelor,, de Materlink și a doua zi observa furnicile mișunând și căuta prin lexicoane, prin cărți speciale să afle de la cunoscători, amănunte despre vieața lor activă. Numai lungile scrisori ale Aglaei veneau câteodată să întrerupă această viața, care ar fi înfricoșat pe orășanca cea mai modestă, dar părea fermecătoare fiicei de boier. Căuta din aceste scrisori să ghicească starea sufletească, a verișoarei, să vadă dacă începuse a se mângâia de părăsirea pictorului, despre care ca îi comunicase că-l vedea foarte rar. În mândria ei, Aglae nu se trăda. Totuși, Ani înțelegea după exclamările ei și din modul cum scria că iubirea e un izvor de neplăceri și griji, că prietena ei se va mângâia cu greu.</p>
<p>Cu tot interesul ce-l punea la viețile inocente trăite împrejurul ei, devenea adeseori gânditoare, adâncită în visuri nedeslușite. Romanul Aglaei o preocupa mai cu seamă. De ar fi în stare Titu s-o uite pe ea. Prevedea pentru verișoara ei timpuri de suferinți. Privea în verdeața catifelată a frunzișului,se gândea cum ar putea contribui la fericirea ei. Câteodată un pas ușor făcea să scârțâie nisipul aleei. Domnul Brateș se apropia sfios. Schimba câteva vorbe cu domnișoara Rândunescu și pleca cu inima înfrigurată, rămânând din ce în ce mai întristat. Cu timpul, aceste fraze de politețe luară dimensiunile unor lungi convorbiri. Și dacă, pentru Ani, n-aveau alta însemnătate, decât oricare eveniment al zilei, în natura concentrată și iubitoare a arendașului ele deșteptară, toate dorințele pasionate, toată viziunea unei dragoste fără nădejde. Câteodată înșelat de temperamentul vesel al Aniinimic nu-i părea imposibil. Era tânăr, agreabil, cu ochii negri scânteietori, care dădeau feței sale o distiucțiune. Un amestec de impulsivitate, de sinceritate, o încredere câteodată oarbă în destinul său, altădată descurajarea cea mai cumplită și deprimată. Dispoziția-i era, firește, după aceste succesive stări sufletești. Devenise curajos, energic, răbdător. De cele mai multe ori întâmplarea servește o cauză și nu-i nebunie să te bazezi și pe obișnuință. O vedea pe Ani atât de modestă, capabilă de a-și găsi fericirea la țară, în condițiile cele mai mediocre.</p>
<p>Altădată o presimțire tristă îl făcea să se îndepărteze. Anii îi părea din ce în ce demnă de soarta cea mai strălucită și de cel mai superior dintre bărbați. Cu toate acestea convorbirile lor scurte dela început luaseră dimensiuni tot mai întinse.</p>
<p>Domnul Brateș căuta orice pretext pentru a o vedea mai des, a-i procura o plăcere și a-i ghici toate dorințele.</p>
<p>Uite, duduie! Cu fața surâzătoare cu ochii strălucitori el îi aducea o pasăre rară, cu penele albastre care se găsea foarte greu.</p>
<p>S-o instalăm aici, zicea el, conducând-o sub streașină atenanselor, unde se aflau spânzurate mai multe colivii din care păsărelele devenind mari își luaseră zborul. A doua zi aștepta cu nerăbdare ora când o știa prin grădină și-i prezenta o colivie modernă mare, demnă de pasărea maestră.</p>
<p>Și când ea, cu o bucurie copilărească, îi mulțumea surâzând, nu observa niciodată fața lui înfocată luminată de pasiune, ochii înflăcărați, ațintiți asupra ei cu atâta dorință reținută.</p>
<p>Simt că nimic nu m-ar mângâia dacă ai lipsi, îi zise el, odată impulsiv, conducând-o spre casă. Mă simt cea mai fericită aici, răspundea încredințată Ani. Nu voi părăsi niciodată aceste locuri, cu toate insistențele mătușei și verișoarei, să petrec iarna la București.</p>
<p>Domnul Brateș își simțea sufletul înfiorat ca cel al arborilor printre care treceau și privirea ei îi părea promițătoare de nădejde.</p>
<p>Altădată venea s-o surprindă în atelierul de pictură, nemaiavând răbdare, de a aștepta ora ei de plimbare. Descoperise o văduvă ce se găsea cu trei copilași în cea mai neagră mizerie.</p>
<p>Fără a se gândi mult, Ani aruncă pensula, fugi deznădăjduită să înștiințeze pe boier de cazul nenorocit și, după porunca ei, Iulia și bucătarul adunau într-un paner de toate pentru a le duce văduvei nevoiașe. Însă aceasta nu îndeplinea dorința arendașului. El insistă ca Ani să meargă la fața locului cu el, să-și dea seama de ce le lipsea. Se însărcina cu panerul greu, cu toate rugămintele boierului de a-l lăsa rândașului.</p>
<p>Pe drumul lung pe care o conduce el avea tot timpul să se pătrundă de farmecul irezistibil ce Ani îl revărsa, asupra tuturor și căuta să deslușească sufletul ci, care-i părea tot mai complex, mai de nepriceput.</p>
<p>Nepăsarea, nevinovăția Anii îi impuneau respect. Devenea tot mai sfios cu cât se înflăcăra mai mult. Găsise, în desele convorbiri avute cu ea, prilejul să-i cerceteze sufletul, ideile ei despre viața. Le găsea simpliste și în acdlaș timp atât de înalte, că o credeai demnă să fie șeful unei școli noi.</p>
<p>Se vedea mic pe lângă ea și o cerceta să vadă de nu suferă la gândul că va fi poate redusă a duce o viața retrasă în castelul singuratic.</p>
<p>49</p>
<p>Ani spre marea sa bucurie, cu o mulțumire care de altfel se vedea că nu e artificială, îi încredința că nicăeri nu s-ar simți mai fericită decât în casa părintească.</p>
<p>Dar nu vă preocupă viitorul, nu vă gândiți cu nu puteți rămâne totdeauna acasă?</p>
<p>De ce nu răspundea sincer fiica boierului care nu simțise încă nici-o patimă chinuitoare. De ce să mă ocupe viitorul ? Omul nu-și poate face singur soarta.</p>
<p>Sunteți cam fatalistă...</p>
<p>Nu tocmai. Dar sunt de părere că viața ne dă ce trebuie sau ce vrea să ne dee, și gândul sau grija noastră nu servesc la nimic. De aceea e mai bine să profităm de fiece zi, fără a ne gândi la mâine.</p>
<p>Vorbea atât de serios și grav, că arendașul o privea cu o admirație mereu crescândă.</p>
<p>Cine știe! dacă v-ar servi împrejurările... de multe ori căuta să se încredințeze că nimic nu-i imposibil...</p>
<p>Cu toate aceste simțea în fiecare zi pe Ani tot mai departe, cu toată bunăvoință, veselia, amabilitatea ce o punea în contactul zilnic. Niciodată nu observa grija ce el o avea de a-i fi pe plac, de a fi cât mai des împreună. Nu lua în seamă privirea lui, complimentele deghizate, admirația ce n-o putea reține. Toată purtarea ei tradă, că avea pentru el cel mult puțină prietenie, dacă nu indiferență.</p>
<p>De când era încă mică Ani avea mare dragoste pentru cai. Se strecura în grajd fără voia nimănui și dădea zahăr lui Osman calul ei preferat. Voise să învețe a călări de câteoriadmiră statura elegantă a boierului saltând pe superbul armăsar de rasă arabă. Boierul devenit fricos după moartea soției se temuse de a lăsă pe copilă să-și îndeplinească această dorință. Îi făgăduise că-i va da voie să învețe călăritul când va ieși din școală. Pictura, interesul pentru păsărele, pentru tot ce trăia împrejurul ei, o făcuse să uite de promisiunea părintească. Domnul Rândunescu se bucură și o încuraja să stăruie  ocupațiile de la început. Însă arendașul care ca perfect călăreț credea că prin acest sport va câștiga în sufletul d-șoarei Rândunescu și vedea un nou motiv de a fi împreună, o îndemna de a mai profita de timpul frumos pentru a lua cu el primele lecții. Ea consimți cu bucurie și vorbi cu boierul chiar în acea seară. Acesta o rugă să aștepte până îi va găsi un cal potrivit, căci armăsarii săi erau prea înărăviți pentru a fi conduși de o novice.</p>
<p>Se gândea să vorbească cu arendașul despre aceasta. Dar de abia Ani și boierul isprăviseră a doua zi primul dejun și arendașul roșu de emoțiune cu fața mai încântată ca oricând, ducea de căpăstru pe Calef frumos încotoșmănit cu șea si hamuri noi.</p>
<p>Nici nu se risipise încă întunericul de pe dealuri, când domnul Brateș îmboldit la gândul plăcerii ce-i va procura Anii, pornise în goana calului la Formeni târgușorul vecin spre a târgui tot ce trebuia pentru a prezent,a calul fiicei boierului. Aceasta nu știa cum să-i mulțumească, însă boierul nu voia să primească darul decât dacă arendașul se învoia ca el să-i dea suma cheltuită, sau un cal în egală valoare. Arendașul față de înverșunarea boierului consimți la toate, numai să poată fi profesorul celei mai fermecătoare eleve. De atunci începu pentru el un timp fericit. Toată ziua se fugăreau prin drumurile înverzite care conduceau la pădure, la orășel, la șes. Ani după primele lecții devenise o călăreață perfectă. Se arunca pe cal ca și o fiică a pădurilor virgine și era neobosită și gata a întreprinde alergări pe drumurile cele mai periculoase. Uitase de orice altă ocupație... se bucura în a întrece pe profesor, care fericit îi reținea mâna de câteori reușea a-i ajuta să se uree sau să se coboare de pe cal. Dreaptă și ușoară, cu fața colorată, cu părul adeseori desfăcut în goana nebună, ea îi apărea în rochia ei albă ca o zână de feerie. Niciodată arendașul n-o văzuse atât de strălucitoare, aducătoare de veselie și lumină. Absența ei îl face să piardă interesul pentru orice. Își repetă fiecare vorbă a ei, căută să interpreteze fiecare gest. Apoi rătăcește tot timpul prin câmpii și livezi, așteptând ora când puteasă se prezinte. </p>
<p>Rămânea indiferent la frumusețile naturii înconjurătoare, nimic nu-l mai interesa din ocupațiile serioase care-l adusese în această situație prosperă. Totul îl enerva. Orele care nu le petrecea cu ea erau pline numai de amintiri îmbătătoare. De un timp se ferea ca boierul să-i vadă mereu împreună. I se păruse că privirea pătrunzătoare sub ochelari, observase tot ce fiica sa nu simțea, sau nu voia să știe, și că nu-l încuraja deloc. Căuta mereu să mai reție pe Ani de la acest sport care o pasiona tot mai mult. El știa însă s-o influențeze.</p>
<p>În fiecare zi descoperea mizerii îngrozitoare, cazuri nenorocite, care, cereau un grabnic ajutor. Și ca o zână binefăcătoare, neascultând decât imboldul inimii,Ani se arunca pe cal și pornea cu singura dorință de a alină suferințele, prin câmpiile prin care florile sălbatice își amestecau colorile. El o întâlnea la o răspântie pe unde eră sigur că trebuia să treacă. Se apropia să-i dea bună ziua. Îi lua panerul cu merinde și porneau înainte, cântând și bucurându-se de viață. Toți locuitorii satului îi cunoșteau, îi priviau cu drag și-i binecuvântau. Iar ea cu sufletul însorit, cu privirea strălucitoare trăia viața ca un vis frumos, nepăsătoare de viitor, neștiutoare de rău, indiferentă, cu inima intactă ca la început.</p>
<p>Dezamăgirea arendașului devenea tot mai adâncă. Nădăjduise că desul contact, dibăcia sa în arta călăritului care favoriza atât de bine statura sa mlădioasă și potrivită, hainele anume comandate pentru acest sport și care după spusa tuturor îl prindeau atât de bine, îl va face plăcut fiicei de boier. își dase toată osteneala de a imita toate acele maniere elegante și mondene, văzute la tinerii din cercul ei, își încordase toată atenția pentru a-i asculta povestirile despre călugărițe, despre prietenele scumpe de care se despărțise.</p>
<p>Totul în zadar.</p>
<p>Ani urmă a vedea în el numai un prieten, cu care se înțelegea de minune, a cărui contact îi făcea plăcere, dar pe care nu-l credea bun decât pentru a-i face confidențe, și de convorbiri serioase. Nici nu-i trecea prin cap că el ar putea avea alte gânduri, și nici nu căutase vreodată a-i desluși sentimentele. De multe ori domnul Brateș se oprise la ideea că poate pictorul să fie motivul indiferenței ei. Pe altcineva nu cunoștea. El mai bine ca oricine putea, să-și dea seama că nu eră cu putință să aibă cunoștinți. Nici pictorul nu juca vreun rol în inima ei. Ani eră prea sinceră să-și ascundă sentimentele. Din desele convorbiri avute reișea înverșunata ei dorința de a vedea pe Aglae realizându-și visul. Nimeni nu eră vinovat. Numai el care nu știuse s-o câștige... Trebuia să fie stăruitor... pentru o astfel de ființă era nevoie de un suflet înflăcărat, credincios și leal.</p>
<p>B Muzeul Digital al Romanului Românesc</p>
<p>revistatransilvania.ro/mdrn901-1932</p>
<p>Cu timpul trebuia să-i observe sentimentele sale și nu se putea să rămâie mereu nepăsătoare. Și dacă afacerile îi vor merge prosperând ca până acum, mai târziu va putea locui la oraș și a o înconjura de toate eleganțele; pentru prima oară simțea rolul banului. Banul și iubirea... Nimic nu-i părea destul de sus pentru ea. Se înduioșa s-o vadă petrecându-și tinerețea în locuri atât de retrase... Simțea cum îi revenea curajul, energia... pentru ca o minută mai târziu să se creadă dezmoștenit, incapabil de a inspira un sentiment serios celei mai dotate ființe de pe fața pământului.</p>
<p>Toamna se apropia și se manifesta prin întunecime, ploi dese care biciuite de vântu lînghețat se schimba adeseori în viscol. Copacii începeau a se dispoia și se simțea în aerul răcoros toată melancolia plantelor moarte. Casa, parcul minunat, păreau învăluiți în ceață. Noaptea venea iute cu nouri cenușii. Arendașul se înfiora ca și plopii din fața castelului, care-și plecau crăcile spre pământ. Își simțea sufletul îndoliat ca cel al naturii moarte, dinprejurul său. Cum să se mai vadă atât de des cu Ani și fără martori ? Începuse din nou a-și îngriji biblioteca și cărțile care îi procuraseră cele mai senine plăceri înainte de a veni în contact cu fiica boierului. O va iniția pe Ani în literatura mondială și-i va procura cărțile cele mai noi. La acest gând un surâs îi trecu pe fața pală pe care n-o înseninase de mult nici o plăcere. Își comandă cele mai bune publicațiuni din București și se gândi care romane ar fi mai folositoare cauzei lui, care ar influența mai direct asupra sentimentalității ei și ar deschide tânărul ei suflet minunii iubirii. Căci se încredințase că nimeni nu-i atinsese sufletul și numai tinerețea ei putea fi cauza neînțelegerii sentimentelor sale. Devenea egoist...</p>
<p>El prin lectură, prin discuția cărților care după el infiltra în sufletele tinere, o morbidă moliciune, o va face pe Ani să priceapă pasiunea sa. Îi va mai arăta că orice prejudiciude ca asta trebuie să dispară. Despre aceasta nu era nevoie să încredințeze pe Ani. Din desele convorbiri avute, observase că această indiferență i-ar fi un motiv s-o împedice de la un pas serios, dacă inima ei ar vorbi. Când soarele trimetea ultimul salut și știa că Ani, pe care o vedea acum mai rar, nu mai vedea să picteze, el sub un pretext oareșcare se strecura în casă și începea convorbiri cu ea și cu boierul, care îl primeau cu cea mai mare bunăvoință. Domnul Brateș știa să se ia cu boierul atât de iscusit, să se intereseze atât de serios de chestiuni folcloristice, că boierul aștepta cu nerăbdare ora când putea să-i zică și să-i explice tot ce studiase nou în acea zi. Uitase de bănuielele care-i trecuseră un moment prin gând și era mulțumit că își găsise un prieten cu care să împărtășiască admirabila singurătate, în lungile seri de iarnă carc-l înspăimântau din cauza copilei.</p>
<p>Ani nu-și pierduse nimic din seninătatea și veselia de la început. Nu fusese curioasă dacă acea cunoștință cu cărțile noi străine. Dar de când venise iarna avea prea mult timp liber. Se ferea însă să se lase influențată. Melancolia ce se răsfrângea din sufletul eroinelor, n-o atingea deloc. Arendașul se minuna mereu de dreapta ei judecată, de indignarea sinceră, când maeștrii romanului descriau cu fraze frumoase și artistice o deviare care se impunea. Dar ea cu caracterul leal, din acele care nu pot aparține niciodată unui iubit, nu le putea înțelege, nici scuza că și toate ființele superioare cu toate delicatețele sufletului și a spiritului, fără experiență, fără lume, i se părea că cunoaște viața, iubirea, pasiunea, că nu avea nevoe de nicio directivă, de nicio influență. În zadar căuta arendașul să se sustragă sentimentului, care prevedea că va fi nenorocirea vieței sale. Nu trebuia să lase să încolțească nădejdea care nu va înflori niciodată. Cu toate aceste își amintea cu o bucurie mereu crescândă cu cât îl preferase pictorului. Și ce animată decurse prima lor convorbire. Până la plecarea domnului Noreanu trăise cu amintirea acelor ore neuitate și pline de nădejde. De ce dispera acum ? Acum când el îi închinase cele mai pasionate din iubiri și când ar fi putut crede că cu timpul, un sentiment mai adânc ca prietenia va înlocui simpatia de care ea îl asigurase într-o zi, când pentru prima oară observase privirea lui înfocată care se fixase asupra ei cu atâta dor. Câte nu inventase de atunci pentru a o câștiga... totuși nu simțea niciun progres. Câte visuri întunecate, câte preocupări, carese trădări pe fața-i care luase o coloare pământoasă. Inima sa se înăbușea de iubire și ea rămânea, neschimbată, fermecătoare, grațioasă, dar complexă de nepătruns...</p>
<p>Adeseori i se părea că ea n-ar putea iubi.... că o ființă atât de perfectă eră incapabilă de a simți unul din sentimentele care mai mult ca oricare, împodobește și înobilează femeia.</p>
<p>Cu toate aceste constatări și dezamăgiri, domnul Brateș cu intuiția omului care privește viața în față, știa să aprecieze timpul petrecut cu ea și în apropierea sa, știa că pe cât ea era liberă..trebuia să se considere destul de mulțumit și viața ce ș-o petrecea în acestloc singuratic, între nobiliul bătrân și copila fermecătoare i se părea atât de plăcută că niciodată nu-i observa monotonia. Dacă discuțiimile cu boierul nu-l mai interesau ca mâiînainte, acesta nu simțea niciodată. Căci cu toată enervarea care-l cuprindea câteodată văzând că ele se tărăgănau la infinit, el nu se ocupa de Ani decât când domnul Rândunescu își începea studiile la ora fixată. E adevărat că în cea mai înfocată discuție n-o pierdea din vedere, că știa de citește, de lucrează sau se ocupă de păsărelele ei. Niciodată nu venea fără să-i aducă semințe din cele mai alese pentru ele, sau oglindă pentr umerlă, sau cărți sau un buchet de crizanteme sau alte flori care mai rezistau încă vântului înghețat. O mulțumire cât de rece, cât de convențională, îl înflăcăra, asculta încântat orice cuvânt rostit de ea amețit de timbrul acestei voci, uitând de vântul de afară, de natura întristată în acest sezon înaintat de toamnă.Iar când adeseori după o masă copioasă în care bucătarul își arătase toată arta și Iulia talentul ei de aranjat și servit, se întorcea acasă prin noaptea înghețată și vântul îl biciuia aruncându-i țurțuri de zăpadă în obraz, el mergea cu fantezia prin grădini fermecătoare alături de aceea de care se simțea unit prin legături puternice și pe care nu și le putea bine desluși... Ea numai ar fi potolit setea de iubire care se deșteptase aprinsă în el.</p>
<p>Câteodată cu o lipsă de egoism rară înamoraților, el căuta zilnic noui distracții, căuta să procure boierului plăceri la care eră simțitor. Îi trimetea vânaturi rare, angajând în serviciul său cei mai buni vânători din sat. Prin aceasta	 putea profita mai liber de ospitalitatea domnului Rândunescu, și a fi cât mai mult timp cu Ani.</p>
<p>Într-o zi c-o bucurie nereținută, îi aduse un iepuraș care îi privea speriat mișcând necontenit botul. Ani îi dezmierda părul moale, îl săruta, îl încălzea, ne mai voind să se despartă de el.</p>
<p>Într-un suflet arendașul alergă la Iulia și după mai multe parlamentari obținu o farfurioară, mai adânca cu lapte. Se așezară ca doi copii pe covorul deschis al camerei Anii și uitând de toate, începură educația micului cadruped. Râsul perlat al Anii nu mai înceta când animalul își băga tot botul în farfurie, și-l scutura deodată împrăștiind laptele împrejurul său, făcând pe fiica boierului să petreacă ca niciodată, atrăgând prin exploziile de veselie pe boier care privea cu interes această scenă demnă de pictat. În timp ce Turca cățelușul răsfățat lătra contra intrusului amenințând să-i cauzeze dureri de dinți, arendașul ședea lângă Ani și o vede numai pe ea, amețit și încântat uitând de boier, neobservând privirea sa scrutătoare. Cu timpul însă, nădejdea arendașului se schimbă într-o adâncă disperare. Cu cât treceau zilele totul i se părea imposibil. Flăcări nestinse îl consumau și trebuia să le înăbușe. Ajunsese să considere ca cea mai mare fericire când Ani fără nici un gând ascuns, fără a ști cu cât îi alină durerea sa, zicea către boier că idealul ei ar fi să trăiască totdeauna astfel și liberă.</p>
<p>Când zăpada se așternuse uniformă acoperind toate atracțiile pământului, garnisind crăcile pomilor cu flori sclipitoare, domnul Brateș venise cu o săniuță nouă trasă de doi ponei admirabili și insistase într-atât că boierul consimțise să se lase de cupeu și primi invitațiile sale de a-i plimba. Conducea singur micul vehicul. Îi ducea prin locurile cele mai frumoase, rătăcind câteodată prin orășelul vecin, de unde Ani își cumpără adeseori vopsele și boierul ciocolată pentru a împărți la copii săi cum îi numea. De multe ori arendașul se gândise să comande bomboane la cea mai bună cofetărie din localitate. Dar îi era teamă de a părea prea complezent, prea lipsit de respect. Mișcat de atâtea atenții și citind bine ce se petrecea în sufletul său consumat de cea mai chinuitoare patimă, boierul inventa adeseori fel de fel de pretexte pentru a-i lăsa singuri. Iubea și stima pe domnul Brateș și știa să aprecieze calitățile sale reale și serioase. Cu toate aceste și indiferența fiicei îl bucură și-l liniștea. Vechile prejudecăți îi reveneau și cu tot democratismul de care era pătruns nu se putea împăca cu gândul că fiica sa să nu poarte un nume de elită, se îngrozea să fie o doamnă X oarecare, necunoscută, pierdută în mulțime. Dacă el ducea o viață retrasă, dacă aceasta nu-l răsfățase, dacă moartea îi luase atât de timpuriu pe tovarășa iubită, nădăjduia ca cel puțin fiica să strălucească în cercul lui fin, rafinat și de care eră atât de demna prin calitățile extraordinare, prin eleganța care o manifesta în armonia gusturilor, a înfățișarei și a vorbei. De nu, mai bine o viață modestă și retrasă în casa părintească. Era fericit că Ani era de aceeași idee. Putea să trăiască fericită la țară și în condițiunile cele mai restrânse. E drept că ea se gândea mai puțin la familia lui, la acei descedenți din boierime care dăduse țării și domnitori și nu s-ar fi gândit deloc dacă inima ei ar fi vorbit. Dar el cu finețea spiritului său observator, era încredințat că numai unul din clasa sa era primejdios că numai distincția, eleganța, acel ceva inpalpabil cu care, erau înzestrați mai toți din cercul său putea place unei fiice din neamul lui. Observase prea de aproape pe Ani pentru, a nu o cunoaște bine. Contrarul ar fi fost cu putință numai dacă ar fi ascultat sfatul nepoatei sale, ar fi ținut cu orice preț ca fiica sa să viziteze lumea și ar fi venit cu mulți în contact. Dintre toți ceilalți cunoscuți, cel mai apropiat de felul lor de a fi era arendașul. Frumos cu ochii întunecați, cu statura elegantă, el nu era lipsit de oareșcare distincție. Din acest motiv i se păruse primejdios la început. Dar se asigurase iute. El nu inspiră fiicei decât o prietenie datorită purtării sale alese și plină de atenții. Îi părea rău și se întreba adeseori neliniștit unde-l va duce această pasiune, care amenința să ia proporții tot mai mari. Căuta totdeauna să se mângâie zicându-și, că totul e pieritor și că în ziua când o soartă fericită i-ar pune în cale copilei, pe soțul visat de inima sa părintească, arendașul va găsi ușor uitare. Sufletul înflorește de atâtea ori !...</p>
<p>Mulțumit, cu conștiința împăcată, după aceste raționamente care-i păreau de acum realizate, boierul mai liniștit ca niciodată se adâncea din ce în ce mai mult în studiile sale favorite și organiza mesele cu ajutorul bucătarului și cămărășiței. Căuta să îndeplinească pe cât îi era cu putință gusturile fetei și o nespusă plăcere îi însenina fața când ea își manifesta bucuria dezmierdându-i cu mâna fină părul și fața.</p>
<p>Sărbătorile Crăciunului, a anului nou și Bobotezei trecură, aducând o zăpadă bogată care acoperea toate cărările și sclipea la soarele anemic cu luciri de diamante. Cea mai bună petrecere fu pentru boier, Ani și arendaș, împărțirea ajutoarelor la cei nevoiași și cadourile la servitori care erau mai mulțumiți ca oricând. După îndemnul arendașului merseră împreună în săniuța trasă de cei doi ponei în orășelul vecin, și Ani alese o stofa frumoasă și bună de iarnă, pentru cămărășiță, iar pentru bucătar haine trainice; în zadar o rugase boierul să-și cumpere și ea de o rochie mai groasă, deoarece n-avea nici o haină de iarnă și purta cea de uniformă. Cu gândul numai la restrânsul buget al boierului ea amâna cumpărăturile pentru dânsa pe la primăvară. Gândea să-și facă o toaletă pentru sportul ei favorit călăritul și cizmulițe lungi, cum văzuse într-un jurnal de modă din Paris. Domnul Brateș își învinse timiditatea și o rugă să primească o cutie elegantă cu bomboane mai curând un necesar, iar boierul îi oferi o carte care o dorea de mult, cea mai bună lucrare despre pictura modernă. Petrecură împreună toate zilele de sărbătoare, împrăștiind miez de pâine pe marginea ferestrelor păsărelelor, care înfruntau gerul aspru spre a-și căuta hrană. Ani lăsă căștile deschise la merlă și pasărea albastră pe care o numeau papagalul. Iulia rămase consternă când le văzu plimbându-se pe covoare zburând pe cuverturi si lucruri. Furia ei ajunse la paroxism când observă că în complicitate cu arendașul, Ani luase toată frișca de pe oalele cu lapte din care ea bătea untul și o dase iepurașului, care devenise mare și se îmblânzise de venea la chemarea ei ca un cățeluș. Totul împrejurul nostru trebuie să se bucure, răspunse cu veselia-i înăscută și cu altruismul care-l arăta în orice ocazie fiica de boier.</p>
<p>De aș putea s-o fac și eu, zise cu o voce tristă arendașul, neputându-și lua ochii de la ea și simțind-o atât de departe...</p>
<p>De ce să nu fii ?... rămase cam mișcată de tonul vocci sale și pentru prima oară își dădu seamă de atenții le cu care o înconjură: își amintea de privirile sale înfocate, simțea sentimentele ce-i inspira...</p>
<p>În semn de prietenie zise ea, luând o pictură de pe birouașul ei de lucru, care reprezenta un admirabil buchet legat cu panglică roz.</p>
<p>Îl oferi surâzând arendașului.</p>
<p>Prietenia e cel mai nobil sentiment, adăuga ea, crezând să vadă pe fața trasă a arendașului o umbră de dezamăgire. Ea nu-i ca iubirea un izvor de supărări, de gelozii.</p>
<p>Nu mi-ar fi teamă de aceste supărări zise încredințat domnul Brateș și prefer să sufăr și să iubesc, să m-arunc cu îndrăzneală în vârtej decât să...</p>
<p>Decât să... zise râzând fiica, boierului neputând să evite o explicație. </p>
<p>Decât să am un suflet liniștit înghețat, care fuge de orice beție...</p>
<p>Eu contrariu urmă Ani, puțin încredințată, cunoscându-și inima capabilă de orice extravaganță, dacă ar iubi.</p>
<p>Domnul Brateș era extrem de enervat și iritat. Cu toate acestea o licărire îi lumină un moment fața energică.</p>
<p>Totul e posibil pentru cine știe să vrea și să aștepte... ziua de azi o putea număra printre cele mai fericite... făcuse progrese mari. Deslușise bine și visul nu-i mai părea nerealizabil. Iubirea sa pătrunzătoare ghicise expresia de pe fața strălucitoare de frumusețe. Ani pentru prima oara se arătase simțitoare față de el. Căuta să se asigure lipindu-și fruntea înfierbântată de geamul îmbrumat. De nu i-ar lipsi timpul material!... Nici o femeie nu rămâne nemișcată.</p>
<p>Își aminti că e târziu și că în curând va suna ora mesei. Luă rămas bun de la Ani care intrase cu iepurele și cățelușul după ea care urla ca un copil.</p>
<p>Era atâta vioiciune în ea!... numai el știa câtă perfecțiune ascundea. Emoționat el luă pictura de pe masă, o înveli în jurnale după ce depuse o sărutare pe furiș. I se părea că simte parfumul mâinii înguste, cu pielița fină a Anei... și plecă strângând parcă la piept obiectul cel mai prețios din tot avutul său. Pe drumul acoperit de ninsoare care-l despărțea de casă și pe care zăpada nouă ștersese orice urmă de pași, el se gândi tot timpul ce nouă plăcere ar putea procura aceleia care dăduse oareși care nădejde sufletului său disperat. Îi revenea sportul de iarnă cel mai preferat al societății Bucureștene, dar realizarea îi păru prea grea. Își aminti de lacul din grădină înghețat bine, el va prezenta cel mai nimerit loc de patinaj. Ani cărei îi plăceau atât de mult sporturile se va bucura desigur cândel îi va aduce patinele gata neașteptând decât să fie întrebuințate. Se gândea cu înfiorare la articulațiile fine, la armonia, la grația întregii ei persoane.</p>
<p>Numai pentru ea viața îi părea demnă de a fi trăită.</p>
<p>Profită de prima zi de revedere, pentru a lua măsura de pe galoșii Anii care-i văzu în anticameră, înguști și mici ca de copil.</p>
<p>Ani nici nu avea nevoie de lecții. Se deda noului sport cu toată vioiciunea temperamentului ei aprins și pielița transparentă devenea roziatecă, iar ochii întunecoși lăcrimau de asprimea gerului înțepător. Domnul Brateș o privea și o admiră. I se părea în mantila neagră de catifea cu căciuliță de aceiași ștofă o apariție dumnezeească și se înfiora la orice apropiere ca și crăcile despoiate ale pomilor.</p>
<p>Se jucau de-a întrecutul, organizaseră un fel de match, la care Ani ieșea totdeauna triumfătoare de multe ori din cauza dibăciei ei, mai des datorit bunei voinți a arendașului care credea că astfel acest sport îi va prezenta mai mult interes.</p>
<p>Adeseori pe gheață sclipitoare ei executau „one steep“ valsul la modă în București învățat de la Aglae. Boierul învelit într-un palton îmblănit asista adeseori la această întrecere pe gheață. O privea surâzând și se îndepărtă după câteva minute, cu o vădită mulțumire.</p>
<p>Portretul ei, șoptea el văzând parcă în fața sa pe tovarășa distinsă. Numai cu temperamentul său vioi și impulsiv!</p>
<p>El adâncul cunoscător nu se putea înșela! Cel mai de seamă printre cei mai aleși era singurul demn de o ființă atât de dotată...</p>
<p>Își amintea de planurile nepoatei și o cută adâncă îi brazdă fața îngrijorată. Poate să fi avut dreptate ar fi fost de datoria sa să dea fetei cât mai multă ocazie să-și găsească o soartă fericită.</p>
<p>Repeta în gând laudele nesfârșite aduse de doamna Pruteanu domnului Horia. Era singurul prin care s-ar fi putut realiza visurile aurite ce le făurea pentru copilă! Alungă cu indignare aceste idei ispititoare. Nici cu gândul nu trebuia să păcătuiască un Rândunescu...dacă nu avea avere, n-avea dreptul să se gândească la nimic. Trebuia să se considere fericit că Ani era atât de modestă, că-și găsea mulțumire în această singurătate. Cu toate acestea o greutate îl apăsa necontenit.</p>
<p>Surâdea la gândul tinereții sale fericite! nu s-ar resemna să vadă copila, lipsită de plăcerile vieții. Atâtea frumoase calități să se ofilească în umbră!... Alungă iute gândurile negre. Ani era atât de tânără! nu trebuia să se îngrijească..</p>
<p>Căuta iarăși un timp de cercetările sale. Când prea desul contact al fetei cu arendașul începea din nou să-l neliniștească, îndemnă insistent pe Ani să mai lese sporturile, mâhnindu-se imediat de a nu-i lăsa cel puțin aceste plăceri.</p>
<p>De un timp aceleași scrupule necăjeau și pe Ani. Înțelegerea din desele aluzii ale arendașului scopul ce-l urmărea și i se părea că purta vina sentimentelor sale ascunse. Își reproșa că fusese prea amabilă, că nu evitase destul ocaziile de a fi împreună. De ce să-l facă să sufere, când se examinase bine, când analizase cu o luciditate de care nu se îndoia, că sentimentul ce-l avea pentru el nu se putea numi iubire. Nu o emoționa și nu o atrăgea deloc. Dar îi recunoștea calitățile, recunoștea că era demn prin caracteru-i deosebit de soarta cea mai bună, și n-ar fi vrut ca ea să încurajeze o iubire care ar fi putut să-i devie nefastă. Își propunea să rămână pe cât îi va fi cu putință, numai în societatea cărților. Însă o putere mai mare ca voința ei o făcea să uite aceste hotărâri. Iubirea arendașului o urmărea stăruitoare făcându-l să inventeze mii de pretexte spre a o scoate din rezerva din care credea că e datoria ei să nu iasă.</p>
<p>Rămânea din ce în ce mai mișcată îndoindu-se dacă cu timpul va putea rezista acestei voințe energice. Ceasuri întregi stătea dusă pe gânduri și nu le putea desluși, nu și le putea explica. Erau atât de vagi la început...pe urmă totul se lumină. Nu-și putea da seama ce fel de fericire aduce iubirea, dar nu se putea resemna la plăcerea curată care leagă sufletele atrase numai printr-un sentiment frățesc. Acum știa ce cale trebuia să urmeze. Numai de va avea tăria!</p>
<p>Arendașul care-i citea în suflet știa s-o atragă spre tot ce o interesa cu atâta îndemânare că începuse între ei o luptă aprigă condusă cu tact și dibăcie de ambii adversari.</p>
<p>Astfel îi numea acum boierul, mulțumit în sine, că fiica sa urmărea ca și el planuri mai ambițioase de viitor. Dacă ar fi examinat-o, dacă ar fi discutat cu ea mai amănunțit această chestiune, ar fi văzut că nu prejudecăți de castă o făceau să rămâie rece pasiunei înflăcărate a arendașului. Eră destul de modernă, destul de superioară și luminată să știe că cultura, meritele personale primează azi avantajul nașterii. Dar voia să se bucure de viață, să profite de singurul sentiment care fericește omul „iubirea”.</p>
<p>Parcă nu putea să renunțe la ea, parcă o voce îi șoptea că prin ea va cunoaște toate plăcerile și toate suferințele. Dacă n-ar asculta de cât ambiția de a purta un nume cunoscut și de a profita de o situație bogată, pictorul ar fi fost cel mai indicat. Cu toate că de nu i-ar fi inspirat antipatie ci cea măi aprinsă dragoste, n-ar fi fost demn de loialitatea ei, o astfel de trădare față de Aglae. Nu putea să-și reproșeze nimic în această privință. Poate că dacă n-ar fi existat vechea legătură între el și Aglae, ar fi fost de datoria ei să aducă la îndeplinire dorința boierului de a o vedea la brațul acelui care avea nume și avere mare. Era mulțumită că se întâmplase astfel. În aceste condițiuni nici tatăl ei n-ar fi sfătuit-o la acest pas. Oricum nu s-ar fi putut hotărî niciodată pentru un om cu totul lipsit de caracter și capabil de orice. Mai curând pentru arendaș cărui nu-i putea reproșa nimic și pentru care regreta că-i inspirase acea iubire fără de care căsătoria îi părea un nonsens. Să fie viața o resemnare? Nu era cu putință !</p>
<p>În momentele de singurătate această idee o indispunea grozav, dar se ferea ca boierul să observe vreodată lacrimile care fără să-și dea seama alunecau pe fața întristată. De ar veni mai iute vara! se gândea ea atunci.</p>
<p>Cu toate acestea timpul trecea iute și destul de agreabil. Arendașul se ținea ceva mai rezervat, mai suprimase din vizite. Totuși obișnuitele convorbiri asupra cărților care le citeau și care dădeau în fiecare dată arendașului noi probe de inteligența cultivată și adâncă a Anii, educația întreprinsă în comun a iepurelui și a păsărelelor, aventurile din vară în timpul călăritului, înviorarea boierului când avea un oaspete la masă, îi arătară fiicei boierului că vizitele domnului Brateș deveniseră necesare și că ar fi o lipsă de tact să se scandalizeze acum, când el își dase osteneala și reușise a le face viața plăcută. Și în bunătatea ei sufletească își propunea să-și încerce să fie mai puțin rece față de atâta uitare de sine și devotament.</p>
<p>Numai suferință îi inspirase până acum sentimentele ce le inspirase și privirile de admirație ale pictorului și arendașului o indispuneau și o necăjeau. Se bucurase de darurile recunoscute do toți numai din cauza boierului. El era atât de mulțumit când o vedea admirată că privirea îi scânteia ca în timpul tinereții. </p>
<p>Dumnezeu nu datorește fericire acelora pe care i-a dotat superior, citise ea într-o poezie a unui autor francez și sub influența acestei amintiri rămânea de un timp abătută și îngândurată.</p>
<p>Timpul era încă friguros. Totuși un parfum de primăvară, se mai amesteca la tristețea naturii moarte. Iarna dispărea din ce în ce și triumfătoare primăvara începea a înverzi câmpiile, a împodobi tufișurile, a înfrunzi pomii. Ani după stăruințele repetate ale arendașului se hotărâse a relua călăritul. După îndemnul boierului ea își făcu un tailleur mai gros. În haina bleumarin după ultima modă, cu ghetele după forma piciorului mic și îngust, părea o apariție extraordinară de frumusețe, grație și eleganță. Stofa închisă a costumului făcea să reiasă finețea transparentă a tenului și formele-i sculpturale.</p>
<p>„Tu es belle et legere comme les frissons de l’eau</p>
<p>Et souple comme les saules“ începuse a declama cu căldură arendașul când o văzuse pentru prima oară în noul costum, care o prindea atât de bine. Se bucura că de acum va fi iarăși mai des singură cu ea. Să fi fost anotimpul, aroma plantelor, amestecându-și sufletele înamorate ? !...</p>
<p>Își simțea inima mai plină ca oricând de iubire, de înduioșare... și Ani atât de surdă la vocea inimei, devenise și ea mai blândă, mai amabilă. I se părea că simte o dezmierdare în fiecare cuvânt, în fiecare inflexiune a vocii ei.</p>
<p>Să vedem cine ajunge mai întâi la pădure în fața rotondei casei zise deodată Ani, și iute ca gândul o porni în galop. Arendașul care știa toate drumurile laterale ar fi putut scurta drumul pe jumătate și să se găsească la locul indicat de Ani înainte ca aceasta să fi putut zări pădurea. Dar vederea ei îl tulburase într-atât încât nu se îndură să se smulgă visurilor mai puțin triste ca de obicei. Viața frumoasă, luminoasă, îi părea posibilă numai cu ea. Și nădejdea îi revenea de câte ori reușea, s-o înveselească. Se gândea, pe când un surâs îi lumina fața, s-o lase să câștige mult drum asupra lui și pe urmă să se bucure de victoria ei, ca și iarna, la patinaj.</p>
<p>Va lăsa calul să meargă în voie și-l va zori numai când de departe va zări silueta ei elegantă săltând pe Calef, pe șoseaua care ducea la curte.</p>
<p>Pe drumurile înverzite, de abia presărate ici colo cu câte o floricică, Ani apucă calea cea mai scurtă care ducea la pădure mirându-se să nu vadă pe arendaș nici înaintea nici în urma ei. Pe urmă luă drumul casei respirând aroma vlăgei primăvăratece.</p>
<p>Obosită puțin de alergatul pripit de înainte ea lăsase acum calul să meargă în voie sigură fiind că domnul Brateș n-o mai putea întrece.</p>
<p>Deodată un miros de benzină o izbi și un fum se ridică în aerul limpede și parfumat.</p>
<p>Dintr-un mic automobil un tânăr zvelt și elegant se coborî. Scoțând pălăria, el ceru voie călăreței să-i vorbească rugând-o să-i arate drumul care duce la curte. Avea scrisori de la doamna și domnișoara Pruteanu pentru domnul Rândunescu.</p>
<p>Urmați-mă zice ea încercând să ia tonul convențional, dar, tulburată deodată de aerul lui patrician, de acea nobleță, de acea fineță care nu se poate descrie, nici imita.</p>
<p>O presimțire foarte explicabilă îi zice cine e străinul dar e prea emoționată și nu vrea să se trădeze.</p>
<p>Domnul Horia conduce încet automobilul în urma amazonei și el tulburat de această apariție extraordinară, simplă și elegantă în costumul după ultimă modă. O găsește admirabilă, fermecătoare cu pelița delicată și catifelată pe care o au mai cu seamă acele care trăiesc în aer liber. Vede în ea idealul visat de atâta timp și își zice că ea și nu alta va fi aceia care va intra în lumea ocrotită de el. Ar fi vrut să înceapă o conversație, dar rămânea extaziat în fața privirii strălucitoare a feței serioasă roză, din cauza cursei de mai înainte.</p>
<p>Și el atât de blazat e sigur că ea îi va fi aducătoare de căldură, de lumină și veselie. Se simte atât de încurcat în fața copilei cu ochii de culoarea alunei!</p>
<p>Se miră că el favoritul femeilor să rămână atât de atins de o cunoștință de câteva minute. Se hotărâse să-i vorbească dar ea călărea tot înainte. Tăcuți ei urmau drumul în întunericul care începuse a-i cuprinde. Noaptea venea printre norii cenușii. Păsărelele se adăposteau în cuiburi. Noaptea făcea să reiasă mai mult frumusețea puțin obișnuită a Anii. El o privea încântat și lucrurile luau pecetea esteziei sale sentimentale. Chiar castelul vechi îl surprinde. Găsește totul admirabil, grandios. Boierul care-și revine iute din mirarea de la început îl primește cu o distinsă bunăvoință. Îl cunoaște îndată după descrierea nepoatei, a cărei scrisoare domnul Horia i-o remise. E încântat de a face cunoștința boierului care pare încă  viguros cu trăsăturile nobile și mândre.</p>
<p>Încântat de această vizită pe care n-o așteptă, boierul ține să-l primească pe domnul Horia cu toate onorurile, sinceritatea și bunăvoință unuia renumit prin ospitalitatea largă ce o acorda tuturor care-l căutau.</p>
<p>Pune totul în joc ca bucătarul și Iulia să gătească o masă mai aleasă și Ani să se arate în lumina cea mai bună. De altfel vede în curând că nu e nevoie de nicio încordare. Domnul Horia tânărul umblat prin lume, obișnuit cu femeile cele mai de seamă și cele mai rafinate, nu-și mai poate lua ochii de la copila întâlnită în cale care-l fermecase de la prima vedere. Nu-și poate ascunde bucuria când aude că ea e domnișoara Rândunescu de care doamna Pruteanu îi vorbise cu atâta laudă și căldură.</p>
<p>Le spune fără niciun înconjur că nădăjduiește că și ei sunt înțeleși cu planurile lor.</p>
<p>Ani nu răspunde niciun cuvânt, cuprinsă iarăși de o tulburare necunoscută. Însă domnul Horia cunoaște îndeajuns femeile și e prea mult deprins cu succese pentru a se îndoi un moment de sentimentele ce le inspiră. Boierul nu se grăbește... totuși o veselie neobișnuită îl cuprinde la vederea acestui tânăr atât de fin, de simpatic, de elegant în vorbă și maniere. Se gândea la tot binele ce auzise despre el, la averea sa care va permite fiicei adorate să ducă un trai luxos și fără griji. Știa el bine că Ani era cea mai puțin pretențioasă și că se mulțumea cu traiul cel mai modest. Dar el ar fi fost dezamăgit s-o vadă în condiții restrânse. Soarta era darnică! Dădea fiicei înzecit decât le luase lor. Și mai presus de toate acel soț ideal cel mai de seamă printre toți care-i cunoștea.</p>
<p>Încearcă să delecteze pe oaspe cu mâncărurile pregătite în grabă, dar mai cu seamă cu vinurile vechi. Domnul Horia îi face haz numai de formă, pe când vederea, gândireasa e ocupată de ființa extraordinară ce o vede în fața sa. Ea nu-i mai impune numai prin calitățile exteriorului ci și prin educația-i luminată și înaltă. Nu mai vede nimic prin prejur. Ani îl exaltează într-atât că nu mai are răbdare să aștepte sfârșitul mesei.</p>
<p>Reînoiește cererea și ia amabilitatea boierului drept încuviințare.</p>
<p>Apucă mâna Anii și ținând-o strânsă în mâna sa puternică face parcă un jurământ în fața priveliștei admirabile din fața sa că o va face cea mai fericită dintre femei. Boierul umple paharele și închină pentru noua unire. Ani se miră, dar vede că o minută ajunge câteodată pentru a deștepta în sufletul cel mai echilibrat o adevărată pasiune pentru acel care un ceas în urmă era un necunoscut. Își simte inima cuprinsă de o iubire arzătoare și nu mai are ochi pentru nimeni. Nici nu observase apropierea arendașului și retragerea în momentul când în emoțiunea și sinceritatea sa domnul Horia îi dezvăluia sentimentele-i înfocate apucându-i mâna. De altfel tot trecutul a dispărut din fața ei ca un fum. Nu-i vine a crede și i se pare că n-a făcut nimic să merite un soț atât de bine ca domnul Horiă. Privirile din ochii verzi cu gene lungi negre, care dau feței sale o rară distincție, înfiorează și o face să vadă diferența sentimentului care-l avea pentru arendaș. Se mâhnește când se gândește la el, ghicind durerea ce-i va pricinui vestea acestei logodne care o fericea într-atât.</p>
<p>O singură vorbă cu inflexiune dezmierdătoare o umple de extaz și o face să constate cât erau de monotone ocupațiile de mai înainte. Toaleta, cărei nu-i dase nicio importanță până acum o preocupă mereu. Se jenează parcă de a aparea în fața sa în rochie veche și demodată.</p>
<p>Iulia găsește leacul aducându-i o croitoreasă din cunoscutele ei care cosea cu ziua și însărcinată de Ani îi cumpără și stofa trebuincioasă. Spre mirarea tutulor fiica boierului devenise cochetă. Reînoia mereu recomandabile croitoresei asupra modelului ales oprindu-se la o rochie albă transparentă care știe c-o va prinde bine.</p>
<p>Pentru a doua zi ea sub pretextul că vrea să călărească se îmbracă tot cu tailleurul în care o întâlnise, singura haină după moda nouă. Pe urmă nu va mai avea grijă, căci ei, cu luxul exagerat al fetelor din societatea bucureșteană. O vie admirație se amestecă iubirii lui. O vede tot mai perfectă. Se teme câteodată că contactul cu societatea lui să nu aibă asupra ei o înrâurire funestă. Și el șcepticul, blazatul, care suferea parcă de spleen și avea în fiecare zi nevoie de tot alte senzații, alte adulații, parcă ar fi vrut să fugă cu ființa rară pe o insulă deșartă, departe de orice ființă omenească.</p>
<p>Frumusețea ei, farmecul ce se desprinde îl minunează, îl încântă, câteodată îl și înspăimântă. Cunoaște în deajuns femeile și se îndoiește de credința lor când mai cu seamă sunt prea ispitite. Triste experiențe l-au schimbat într-un timp în aprig misogin. Dar inima sa iubitoare nu putea să se împace cu o viață singuratecă. Nu voia să lase să treacă anii fără să dea inimii sale lacomă de dragoste și cea mai mare fericire, acea de a asocia existenței sale o ființă iubită. Și ce darnică fusese soarta!</p>
<p>A fi iubit de ea! era acum sigur... Nu putea să se plângă, orice s-ar întâmpla mai târziu.</p>
<p>Cu toate acestea în momentele cele mai fericite când stăteau unu lângă altul și făureau pentru viitor vise aurite, un nor trecea adeseori pe fața lui distinsă, strălucitoare de pasiune.</p>
<p>Ce ai ? îl întreba Ani surâzând căutând să ascundă îngrijorarea ce o cuprindea. </p>
<p>Niciodată domnul Horia nu voise să tulbure plăcerea ei, acea veselie, acel râs ce o lumină când era lângă el. E și un rest de copilărie în ea își zicea el adeseori și niciodată parcă nu-i era mai dragă. Visa să o înconjure de tot mai multă dragoste, de tot rafinamentul unui gust afinat în armonie cu frumusețea, cu educația-i desăvârșită.</p>
<p>În acea zi însă gândul plecărei îl enerva. Pentru prima oară își simțea inima cuprinsă de o adevărată dragoste și parcă frumusețea naturii înconjurătoare, teiul înflorit, contribuie s-o mărească.</p>
<p>Cu toată rezerva ce caută să ș-o impuie crezând c-ar fi mai salutară raporturilor dintre ei, și în același timp mai conformă cu rangul lor el devenise de o exuberanță primejdioasă. Îl apucă o dorință neînfrânată de a atrage la el această față nobilă cu ochii vioi ca de cerb, cu buzele de coral. Dar are energia de a se stăpâni. Începe a-i istorisi de copilăria lui nepăsătoare într-un conac de lângă București, de viața studioasă și fără griji de la Paris, de legăturile lui trecătoare și începute numai în acest scop.</p>
<p>— Demnitatea iubirii e tocmai credința, începe să-l tachineze Ani.</p>
<p>— Așa este zise el apncându-i mâna pe care depuse o sărutare, fericit că ea avea astfel de principii.</p>
<p>Cu toate aceste puține sunt femeile capabile de a fi totdeauna credincioase.</p>
<p>— Eu cred tocmai contrariul... sunt natural și excepții. N-ai citit romanele moderne.</p>
<p>— Cum nu? Însă le-am considerat tocmai ca romane. Aceste sunt numai imaginații, realitatea e cu totul alta. Romanul spune mai curând mai puțin, sunt lucruri care depășesc cu mult imaginația cea mai sceptică a celui mai pesimist scriitor.</p>
<p>— Vorbești din experiență? urmă Ani îngrijorată de tonul său amenințător și decepționat. El își amintește atunci de succesele sale, de iubirile trecătoare și devine din ce în ce mai trist.</p>
<p>— Da, nici eu n-am rămas scutit de durerea ce cauzează necredință unei femei aceluia care i-a jerflt mult. Făcusem cunoștința acestei din urmă la o întrunire familială, chiar la mătușa dumitale cu care se înrudea de departe. Mă încântă prin exteriorul, manierele, modul ei de a înțelege viața și mă mișcă prin viața nenorocită alăturea de un bărbat vicios, jucător, prin a cărui moarte rămase liberă dar și lipsită de mijloace. Îi procurai de toate, o instalai într-o casă elegantă și orice dorință i-o îndeplineam, fericit de a fi scăpat o ființă de suferință, și simțindu-mă mai mult legat de ea cu cât îi dădeam mai mult, cu cât îi făceam viața mai plăcută. Eram încredințat de iubirea ei de care mă asigură în orice ocazii, în timp ce mă înșela cu primul venit cu care se întâlnea. Și lumea râdea de mine, de încrederea oarbă ce o aveam în ea.</p>
<p>Cum te-ai încredințat de toate aceste?</p>
<p>Le știam de la un iubit al ei dizgrațiat cum proceda, cu iubiții ei de o oră. De atunci n-am mai dat ochii cu ea. A încercat toate mijloacele, toate amenințările. În zadar. La mine o femeie necredincioasă nu mai e demnă de iubire.</p>
<p>Poate că erau născociri zise Ani devenind gânditoare pe când o umbră de tristețe îi întunecă un moment fața. </p>
<p>Nu cunoști încă lumea. De aș putea te-aș  ține totdeauna departe de acest vârtej.</p>
<p>- Aș fi cea mai fericită se grăbi să-l asigure domnișoara Rândunescu care se îngrozea la gândul de a apare în lumea lui luxoasă și rafinată. Dacă n-aș avea obligații zise gânditor domnul Horia. Aș putea să-ți înlocuiesc o lume. Ți-aș aranja un palat, în care să nu lipsească nimic... și eu să fiu  singurul care să te iubesc, să te admir...</p>
<p>Ce obligații ? trebuie oare să fim totdeauna sclavii societății? Fiecare să-și trăiască viața după plăcerea sa. În afara de mătușa și Aglae aș putea să mă lipsesc de întreaga lume.</p>
<p>De aș putea și eu! exclamă domnul Horia privind-o înduioșat. Dar gândește-te că am primit invitațiile tuturor, că nu era serată, petrecere la care să nu fi luat parte. Acum mi-e peste putință să mă retrag cu totul. Am putea numai să amânăm recepția ce o datorim după întoarcerea noastră. Care întoarcere ? Ani roșise de plăcere la gândul unei călătorii.</p>
<p>Plecăm îndată după nuntă zise el și pe urmă mai petrecem un timp pe acolo. Îmi plac atât călătoriile! Cunoștea de la Aglae interesul ce ar depune Ani în a vedea țări străine, și se bucura de ai putea întâmpina această dorință.</p>
<p>Dar mie ! Ani îl privea extaziată.</p>
<p>Mergem unde-i dori. Eu am călătorit mult, și am profitat de pretutindene. Să vezi Italia! Veneția ! Florența ! Să vezi ce trai o să ducem ! Și mișcat el se gândi că nicăieri nu întâlnise femeie mai dotată, și să-l captiveze într-atât. O oareșcare înfiorare îl apucă. Nu putea să uite prima impresie când o zărise călare zveltă și elegantă ca o zână. Prevedea nu fără oareșcare mândrie admirația ce o va stârni pretutindene. Îi promitea să-i înlocuiască pe toți. I se părea că ține prea mult la părintele ei, la locul natal, la tot ce o înconjură. Nu știa cum să facă să-și impună energia trebuincioasă ca să plece, să poată isprăvi toate înainte de venirea căldurilor.</p>
<p>Când plecă câteva zile mai târziu reușise cu ajutorul Anii să-l încredințeze pe domnul Rândunescu că e mai bine să vie cu Ani la București și să facă nunta la biserică. Pe urmă ei vor pleca mai departe. Niciunul din ei nu-și dădea seama ce succes obținuse. Boierul se hotărâse demult să nu mai dea ochii cu capitala. Dar pentru fericirea fetei își uita vechile ambiții și le promise tot ce doreau.</p>
<p>Adeseori domnul Horia făcuse aluzii la întâlnirea lor, la modul cum Ani îi vorbise. O întreba mereu cum de se plimba singură și atât de cufundată în gânduri fără ca ea să aibă curajul să-i istorisească faptele așa cum se petrecuse. Îl simțea pe el omul fin, omul de elită atât de șceptic, atât de neîncrezător ca-i zdruncinase toate ideile ei atât de optimiste. Nu trebuie să te aștepți la nimic bun de la o femeie îi spunea cu aerul lui captivant și fin care-i aduse succese nebune în lumea femenină, pe care el o judeca cu atâta asprime. Tu ești una din rarele excepții adăuga el îndată, nevoind a cauza vreo supărare aceleia pe care o considera ca cea mai perfectă ființă dintre care le cunoștea. După plecarea sa, Ani căuta să se sustragă gândurilor care o conduceau numai la timpul petrecut cu el. În zadar încearcă să mai găsească interes în ocupațiile de mai înainte. Se surprinde că visează ore întregi numai în locurile în care convorbiseră împreună, făcuseră planuri de viitor sau admirase frumusețea dimprejur. Îl vede în fața ei, îl aude istorisindu-i toate secretele societății înalte și doritoare de trai luxos și ușor. Se minunează de atâtea lucruri auzite, de ușurința bărbaților, de complezența femeilor care-și ucid timpul neocupat prin cele mai picante aventuri sentimentale. Își promite să nu le imite niciodată. Cu toate acste, de câte ori gândul o duce acolo, o înfiorare de teamă o cuprinde. Dar natura ei veselă răzbate. De ce să-și facă griji când soarta îi hărăzise cel mai de seamă dintre bărbați, fin iubitor, din acei pentru care aristocrația e o nobleță. Îl studiase bine, el nu avea decât aerul ușuratec și frivol, comun tuturor din cercul lor, dar care rămase drept,leal, având toate sentimentele înalte. Simțea pentru ea atâta iubire! Și ea avea fericirea s-o împărtășească. Un magnet îi puse unul în fața altuia din două părți atât de îndepărtate ale țării și fuziunea se tăcuse atât de iute și atât de completă! Parcă viața i s-ar fi părut imposibilă fără el! Se cam îngrijea la gândul că tatăl ei va rămâne singur, și atât de departe ! Însă, norii se risipeau iute de pe fruntea de alabastru. Tatăl ei era mai îngrijat de când era acasă. Să o știe pe dânsa mulțumită și va fi cel mai fericit dintre oameni. Putea trăi liniștit și comod cu micul său venit fără a-și schimba obiceiurile. De altfelva fi liberă să petreacă în fiecare an câteva luni împreună.</p>
<p>Se înduioșa la gândul Aglaei. Să fi avut norocul să întâlnească și ea omul deosebit care să fi răspuns iubirii ei adevărate! Sau să fi avut tăria să arate indiferență neglijenței pictorului. De ar putea să aibă atâta influență, să-i arate pictorului calitățile reale ale Aglaei. Nu putea să uite că aceasta îi ajutase la fericirea ei. Poate că-și va lua revanșa !</p>
<p>Surâdea la gândul aerului său când o va vedea la brațul lui Alecu.</p>
<p>Se mâhnea numai în privința arendașului și se înduioșa de atâta uitare de sine și suferință. Nu știa cum să-l înștiințeze și ce să-i spue când se vor întâlni.</p>
<p>Vestea acestei logodne se împrăștiase încă din prima zi. Toți cunoscuții, servitorii, vânătorii curții, se grăbeau să dorească fericire tinerei lor stăpâne. Toți protejații ei, femei, copii, care le scăpase de boală și mizerie, veneau să mai vadă odată pe Ani crezând că pleacă imediat. Ea îi primi cu multă bunăvoință însemnând numele multora ca să le trimeată un ajutor lunar, bucurându-se pentru prima oară că era sortită bogăției. Iulia plângea și râdea, iar Ion se întrecea din zi în zi a se arăta bucătar de rasă.</p>
<p>Numai un suflet se dispera departe de toți fără nădejde, fără mângâiere. Orice fericire nu mai era cu putință pentru el, toate visurile zăceau spulberate. Să vadă pe Ani pe care o iubea într-atât la brațul altuia. Prefera să se ție departe să nu mai dea pe la ei. Îi venise un moment gândul să plece în alte țări, să părăsească tot. Dar era tocmai începutul sezonului de muncă. Trebuia să iasă la câmp să supravegheze aratul, sămănatul. Numai să nu-i întâlnească !... i se părea că n-ar putea supravețui acestei dureri.</p>
<p>Cu toate aceste se întâlniră după plecarea domnului Horia grație voinței stăruitoare a Anei. Ea nu voia să plece fără a-i întinde o mână prietenească, fără a obține o privire mai împăcată de la acel pentru care avea stimă și admirație, care știuse prin caracterul deosebit să deștepte în sufletu-i indiferent o adevărată iubire frățească, și a cărui suferință o durea. Îl înțelegea acum mai bine, apreciindu-și cu atât mai mult fericirea de a fi în completă dualitate sentimentală cu acel către care de la prima întâlnire se simțise tot mai mult atrasă.</p>
<p>Bună ziua, răsuna vocea ei perlată și ca să rupă jena ea pune cu-n gest admirabil trei degete la pălărie salutând militărește, îndreptându-și calul lângă al său. Îl pândise în deajuns câteva zile ca să nu scape ocazia.</p>
<p>De ce atât timp nevăzut?</p>
<p>— Sunt ocupat... a început sezonul muncii, și nu pot să-mi las interesele, zise el rece, nevoind s-o privească.</p>
<p>Ani se înduioșa de urmele pe care pasiunea le lăsase pe fața sa, acum atât de trasă și pală.</p>
<p>— Sunt din acele care știu să aprecieze un prieten, și nădăjduesc că-mi vei păstra o bună amintire.</p>
<p>Domnul Brateș se străduia în zadar să n-o privească. Disperarea, ura aproape care se adunase în sufletul său, făceau loc altui sentiment. Știuse că visurile îi erau nerealizabile și începuse a se obișnui cu această camaraderie feminină... Nu știuse că sfârșitul va veni atât de curând... De aici dezamăgirea sub care rămase strivit. Azi își recunoștea nedreptatea, fără a-și putea învinge durerea. Din toată ființa ei se desprindea atâta lealitate ! Trebuia să recunoască că purtarea ei fusese totdeauna sinceră, și că nu putea s-o învinuiască de cochetărie.</p>
<p>— Să rămânem cum spui dudue zise el voind să pară impasibil sub durerea care-l apăsă. Îi apucă mâna pe care depuse o sărutare pe când două lacrimi îi alunecau pe fața slăbită.</p>
<p>Ani părea că nu-i observase emoțiunea atât de dibace conduse convorbirea asupra mâncii câmpului, a pădurii, a cailor.</p>
<p>— Cine va mai avea grijă de Calef ? întrebă arendașul neinteresându-se decât de ea sau de lucrurile care-i aparțineau.</p>
<p>— Dumneata zise ea căutând al mai îmbărbăta în timp ce mâna-i mângâia părul lung al calului. În fiecare vară am să vin pe un timp și vom relua iarăși plimbările.</p>
<p>— Dar domnul Horia ? Arendașul voia să audă ceva despre viitorul soț al Anei.</p>
<p>— Vei fi prietenul său ca și al meu. Nici nu-ți închipui ce prietenos fin și delicat e. Am sperat că vei veni pe la noi să ți-l prezint. Și în juvenila-i exaltare ar fi vrut să istorisească mereu de omul care o câștigase prin spiritul și manierele sale deosebite. Cu toată plăcerea de a vorbi de el cu cineva ea care n-avea cui să se încredințeze, observă la timp dispoziția din ce în ce mai întunecată a domnului Brateș și întrerupse laudele pe care ar fi vrut să le cânte veșnic.</p>
<p>Rămân la cugetarea unui mare autor care am găsit-o totdeauna foarte adevărată zise arendașul pretextând afaceri și luându-și rămas bun.</p>
<p>„În iubire cea mai mare fericire e când nu iubești.”</p>
<p>Nu te vei gândi la fel când îți vine timpul, îi răspunse ea, gândindu-se ce pustie, ce imposibilă i-ar părea viața fără pasiunea care o fericea.</p>
<p>Boierul ghicea, observa febrilitatea ce o punea în a-și face toate pregătirile. Își dădea bine seama de norocul ce le fusese hărăzit. Regretase de atâtea ori din cauza fetei averea pierdută, și să fi avut toate imensele domenii ale familiei sale tot n-ar fi putut alege mai bine. Știa el ce rol juca azi bunurile materiale și cu cât mai puțin calitățile omului. Dar prea pesimistă era lumea și darurile personale tot cad în balanță.</p>
<p>Începuse a dispera la începutul iernii, se temuse ca Anii să nu fie condamnată a vedea ofilindui-se tinerețea în aceste locuri retrase și necunoscute. Steaua sa nu apusese... numai o astfel de situație era demnă și chiar o merita fiica sa.</p>
<p>Nu împărtășea teama fiicei care se cam intimida la gândul societății înalte în care trebuia să intre.</p>
<p>Știa că era deajuns să se prezinte pentru ca să câștige toate inimile, știa că noblețea înăscută, tactul, eleganța, bunătatea ei nu puteau fi contestate nici de cele mai pretențioase, nici de cele mai rău voitoare. Uitase de ambițiile trecute, de propunerea de a nu se mai întoarce în București. Nu era puțin lucru să-și vadă fata având parte de fericire, de bogăție! El care nu putea să-i dea cea de întâi, și pierduse a doua. Se înduioșa gândindu-se la Zoe. S-o fi putut vedea mireasă alături de omul care și ea l-ar fi ales între toți! Dar fericirea completă nu există și bucuria imensă care întinerea pe boier, era adeseori tulburată de imaginea scumpă.</p>
<p>Ani în schimb arătă fără rezervă mulțumirea, fericirea de care tânăru-i suflet era cuprins. Se mira cu ce ușurință parăseă acele locuri atât de dragi, și de care crezuse că ar dori să nu se despărțească niciodată.</p>
<p>Lăsa toate în paza Iuliei care-și ștergea mișcată ochiii și o ruga să nu-i uite și să vie cât de des pe acasă, Ani o mai rugă să aibă grijă de merlă, să vadă să nu ducă lipsă de carne tocată și să se intereseze zilnic și de celelalte păsărele. Iepurelui care se făcuse mare îi dărui libertatea, pe care acesta o primi dispărând ca o nălucă uitând de a zice mersi. Pe Sultan îl luă cu ea cu toate insistențele tatălui ei care ar fi dorit ca la întoarcere sa găsească pe acest tovarăș ai copilăriei și adolescenței fiicei lui.</p>
<p>Pe arendaș nu-l mai văzuse demult, dar era mulțumită că se despărțiseră în termeni buni. Și ca un înger binefăcător care trecuse, ea zbură spre țărmurile de unde-i surâdea fericirea, spre acel prin care i se îndeplinea soarta inimii ei.</p>
<p>Cu o nespusă bucurie îi primiră doamna Pruteauu și Aglae. Se minunară de hotărârea boierului, rămânând încântate la gândul că Ani nu-i va mai părăsi. Erau în curent cu toate amănuntele venirei domnului Horia a logodnei, a ședereii și plecares lui de la Rozieni. În fiecare zi dădea pe la ele, le citea scrisorile ei, sau vorbea de ea. Nu știau cum s-o feliciteze de a fi aleasă de un astfel de om.</p>
<p>Domnul Horia înștiințat de sosirea lor îi așteptase în elegantul său automobil la gară. Credea că pentru comoditatea tuturor ar fi nimerit să se instaleze la un hotel din, Calea Victoriei. Însă doamna Pruteanu care locuia o superbă vilă nu departe de centru, îi încredința că nicăeri nu vor avea mai comod de cât în apartamentul pregătit pentru ei de dânsa pe tot timpul șederii lor în București. Boierul și Ani primiră nevoind s-o supere. Fiica boierului care nu văzuse încă Capitala nu părea deloc mirată de clădirile, monumentele de tot ce domnul Horia voia să-i arate. Venea regulat s-o ia la plimbare dimineața când ele abia isprăviau primul dejun, și după prânz nelăsând-o nici un moment liberă spre marea deznădejde a Aglaei care nu avuse încă timp să-i vorbească de pictor, de purtarea sa rezervată față de ea. Lasa că vom fi libere seara îi zicea distrată Ani cu totul captivată de privirea adâncă și francă și acel farmec care o făcea să nu-i vadă în lume de cât pe el.</p>
<p>O oareșcare rezervă întâmpină la început domnul Horia din parte fostelor sale admiratoare. Priviri de gelozie, de ură întâmpinară pe străina. Totuși ea trecea mândră, încântată și sigură la brațul său, neinteresându-se de nimeni, neștiutoare încă de indiferența și cruzimea lumii. Dar era atâta singuranță, atâta rezervă în privirea, mersul, felul ei de a fi, părea atât de deosebită în toaletele elegante pe care boierul ținuse cu orice preț să și le comande la cea mai bună casă de confecțiuni că cei mai pretențioși rămaseră extaziați.</p>
<p>Șoapte de admirație, păreri extraordinar de bune se răspândiră în curând despre tânăra logodnică cu tenul ca petalele florilor. Iar când înaltul și numerosul contact ce-l întreținea doamna Pruteanu făcu ca cea mai autorizată parte a societății s-o cunoască mai de aproape, primul succes se schimbă într-o adevărată apoteoză. În zadar mai căutau câteva din cele mai înverșunate să reaminteascăcă ea nu era de cât fiica unui boier ruinat și moldovean care speculase pe  căsătorie bogată, nimeni nu le dădea crezare. Toată lumea știa exact de venirea, logodna, de iubirea înflăcărată ce cuprinsese deodată sufletul domnului Horia. El invulnerabilul care-și închipuise că numai femeile cele  mai perverse și corupte ar mai fi în stare să-l captiveze și numai pentru un moment.</p>
<p>Din ce în ce simpatiile împrejurul domnișoarei Rândunescu creșteau, iar printre bărbați nu era unul să nu-i fi aruncat priviri de admirație. Așa că provinciala cum ar fi vrut s-o numească la început răsvrătitele contra domnului Horia, devenise favorita tuturor. Cele mai nobile, mai bogate și mai pretențioase doamne se băteau de la favoarea ei.</p>
<p>Nu se mai putea ține vreo întrunire o serată, o petrecere fără ea. „Regina saloanelor” o numeau prietenii logodnicului ei, neștiind în ce mod i-ar arăta sentimentele lor. Și ea care, cu inima grea intrase în acest cerc ales și rafinat nu se simțea deloc stingherită la aceste întruniri în care i se părea că se mișcă de ani de zile. Neștiind totuși să simuleze, ea nu arăta iubire decât părintelui ei și acelui care o alesese, prietenie numai Aglaei și doamnei Pruteanu. Boierul nu se simțise niciodată atât de mulțumit de cât când își vedea fata în cercul în care visase să strălucească. Domnul Horia își simțea ambiția mai satisfăcută, iar succesele Anii îi exaltau pasiunea, îl făcea sa descopere în fiecare noi motive de a o adora și iubi. Nu știa ce cadouri să-i mai cumpere, cu ce scumpetii să mai împodobească casa cu a cărei mobilier cheltuise înzecit de cât își propuse. Împiedicase la timp și nu fără greutate pe boier să cheltuiască suma care-i mai rămăsese pentru a comanda pentru Ani un trusou demn de noua ei situație. Vom lua totul în străinătate zicea el invocând acest pretext pentru a păstra domnului Rândunescu mica sumă de care mai dispunea. Acesta îi înțelegea delicatețea sufletului său ales și se bucura tot mai mult de ginerele model, de soțul fără pereche, de care era sigur că-i va ferici copila. Cu toate că toată ziua erau împreună domnul Horia lucra cu febrilitate să isprăvească formalitățile și să poată pleca în lume cu ființa iubită între toate. Admirația doamnelor care uitaseră iute că e logodit începuse a-l plictisi, precum o nespusă iritație îl cuprindea văzând droaia de tineri ce înconjura pe Ani îndată ce apărea, aruncând priviri de admirație asupra apariției ei strălucitoare, a părului întunecos, a gâtului și brațelor superbe ce se vedeau prin stofa străvezie a rochiei. Cu toată rezerva, răceala aproape ce o arăta acelora pe care nu ținea să-i încurajeze, de abia găsi au prilej să rămână singuri câteva momente. Numai în timpul zilei când se plimbau gustau adevărata fericire netulburată și nejenată de nimeni. Pictorul reușise și el să se apropie de Ani și s-o feliciteze de unirea contractată. I se părea acum mai fermecătoare ca oricând în toaletele care-i avantajau frumusețea răpitoare. Anii primi cu destulă rezervă felicitările și complimentele sale. Era indignată că îndrăznea să-și ia atâtea libertăți când o știa logodită. Căuta s-o încredințeze că avea ca văr alte drepturi decât un străin. Ani înăbușind disprețul ce-i inspiră ar fi vrut să-l facă să se ție departe de bună voie. Însă domnul Noreanu cu toată viața ușuratecă ce o ducea iarăși de la întoarcerea de la Paris și prin care crezuse căva găsi uitare, simțise cum pasiunea i se redeșteaptă mai puternică ca oricând. Putuse să-și permită luxul femeilor celor mai vestite și elegante, și la vederea Anii toate păleau. Toate îi păreau fade când întâlnea privirea ochilor care-l înebuneau, numai exista pentru el o iritație și o suferință mereu crescândă îl făceau să resimtă iarăși accese de ură contra ei. La toate îndemnările Anii de a-și mai înăbuși sentimentele, el se înverșuna mai mult, și se uita într-atât că pronunța contra ei cele mai grave amenințări.</p>
<p>— Nu trebuie să fii atât de mândră îi amintise el de câteva ori, prefăcându-se că a tribucrăceala ei, mândriei de situația strălucită a domnului Horia și altele s-au bucurat numai temporar de veniturile sale imense.</p>
<p>— Nu știu ce vrei să insinuezi. De altfel Alecu e de o înaltă moralitate și nu e capabil de vreo faptă joasă sau neleală.</p>
<p>— Ha ba ha începuse să râdă în hohote pictorul. Cum v-am mai spus ești inteligentă...dar de o naivitate! Crezi că domnul Horia adus până acum o viață de sfânt? Nu este tânăr în București atât de renumit prin aventuri galante.</p>
<p>De sigur răspundea Ani curioasă dar dornică de a întrerupe o conversație care lunecase astfel de povârniș, dacă toate doamnele din toate lumile îl încurajau. Nu observ eu succesul său îndată ce apare.</p>
<p>Cunosc eu una se înverșuna pictorul căreia el a făcut cele mai înfocate declarații, căreia îi jurase că-i va purta numele și cu care se arăta pretutindene... și nici nu se trecuse șase luni și inima sa necredincioasă o părăsise.</p>
<p>— Vrei să amintești de ultima sa legătură zise Ani nu fără oareșcare întristare. Numai în urma tradărei ei Alecu a observat cât de puțin îi ocupa inima.</p>
<p>I-a ocupat-o ca și altele. Doamna Nozeanu nu e femeie de rând precum aveau mulți interes să răspândească. Eu o cunosc bine... și știu de la ea cum s-au întâmplat toate, numai și-a găsit pretext pentru a-și scuza nestatornicia caracterului său. De ar fi cum spune doamna Pruteanu n-ar invita-o mereu. Aglae ar fi vrut să intervie, să spue cât le scandalizase purtarea acesteia, dar nu voia să îndârjească pe pictor de a cărei absență suferise atât până la venirea Anii.</p>
<p>Aceasta căuta să ocolească pe pictor să evite împunsăturile sale care-i făceau rău. Se gândise la început la o ruptură definitivă, dar îi pareă rău de Aglae care-și pusese toată nădejdea în ea, istorisindu-i adânc mâhnită de purtarea lui față de ea, de traiul desfrânat, de ultima legătură cu doamna Nozeanu.</p>
<p>Ani căuta să influențeze pe verișoara să facă o ultimă sforțare și să-și rupă din suflet această iubire nefastă care, va înrâuri în rău toată viața ei. Însă Aglae nu-și putea învinge sentimentele care, deveneau tot mai puternice cu cât purtarea pictorului o îndepărta de orice nădejde. Începuse acum a juca cărți la club,nemai găsind plăcere nici în desfătările în care căutase uitare, nici în noua legătură cu doamna Nozianu care-i inspiră numai dezgust de la revederea Ani. Aceasta neștiind unde să-l găsească și numai în teama de a vedea scăpându-i prada bogată, căci n-avea mai multă simpatie pentru el ca Ani, merse cu îndrăzneala până în a vizita sub un pretext oareșcare pe doamna Pruteanu. Nepoata boierului care o evitase de când zvonuri dubioase făceau pe orice femeie serioasă care ținea la reputația ei s-o ocolească, nu era s-o încurajeze acum când credea că ține în mrejele ei pe prietenul din copilărie al Aglaei compromițându-i astfel viitorul. Doamna Pruteanu care credea că de la ea vine tot răul, îi arăta atâta răceală, că după câteva minute ea plecă întărâtată jurând să se răzbune. Zărise în treacăt pe Ani făcând toaleta și își închipui imediat că așteaptă pe domnul Horia. Atunci își jură că mai devreme sau mai târziu ea va plăti sentimentele ei jignite, că ura ei va ști să-i urmărească și să-i lovească când viața le va surâde mai dulce.</p>
<p>Ce putea ea contra atâta tinerețe, frumusețe, avere, daruri într-adevăr superioare?</p>
<p>Erau atât de potriviți! trebuia să recunoască.</p>
<p>O descurajare adâncă se așternea parcă pe fața cu trăsături clasice de o distinsă frumusețe.</p>
<p>Dar își reveni iute. Domnul Horia era singurul bărbat pe care ea îl iubise dezintesat. El singur ar fi fost în stare s-o ridice din mocirla în care alunecase. Și o părăsise sub un pretext atât de nesincer! Tocmai atunci voia să înceapă o viață cinstită! Domnul Noreanu îi deschisese ochii, era simplu pretext, nu putea să cunoască legătura lor... Nici în pictor nu avea încredere. Îi studiase bine caracterul și-l credea capabil de orice. Însă de la dânsul nu pretindea nimic. Întreținea relațiicu el, numai din cauza dărniciei sale. Niciun moment nu se gândise să-i fie credincioasă. De altfel ca să uite pe domnul Horia alunecase de mult pe povârnișul femeilor descalificate. Nimic n-o mai privea. Viața ei nu mai număra. Sau el, sau o răzbunare ca să n-o uite niciodată.</p>
<p>De cum se răspândise vestea logodnei căutase mereu să-l intimideze cu amenințări îngrozitoare.</p>
<p>Dar domnul Horia știa s-o evite cu atâta dibăcie că nu reușise până acum să-l întâlnească. I-ar fi făcut toate concesiile numai să n-o dea complet uitării. De la vederea Anii recunoștea că planurile ei nu mai erau realizabile. Ea ca femeie umblată prin lume știa să judece și să clasifice pe cineva. Nu-i rămânea decât răzbunarea. A concura cu fiica boierului recunoștea că era peste putință. Nimic n-o înspăimânta. Romantică, sentimentală, ea făurea mii de planuri extravagante, fără a ajunge la un rezultat mulțumitor. În fine unul îi surâse și chiar din acea zi începu a face vizite sub numele de doamna Horia. Știa că-i trebuie răbdare, nervi de oțel ca să poată stărui într-un astfel de proiect. Dar numai trăia decât pentru răzbunare. Va stărui și succesul e aceluia care știe să aștepte.</p>
<p>Ardea de nerăbdare să comunice proiectele domnului Noreanu căci știa pe pictor foarte întărâtat contra verei sale care nu-l lua în seamă, cu cât sentimentele sale se înflăcărau și nu le mai putea ascunde nimănui.</p>
<p>Totuși nu-l mai zărea nicăeri de când domnișoara Rândunescu cu aerele ei ipocrite vrăjise parcă pe toți cu care venea în contact. Știa că trebuie să prindă momentul favorabil când caracterul răzbunător al pictorului va fi mai îndârjit ca oricând, pentru a-și câștiga în el un puternic aliat. Numai astfel putea reuși în monstruoasa răzbunare care o urzea contra tinerei ei rivale. De altfel avea destul timp deoarece domnul Horia, făcând nunta, anunțase o călătorie de câteva luni prin străinătate.</p>
<p>Mult timp romanul domnișoarei Rândunescu preocupase cercul în care atâți ani domnul Horia bărbatul iubit de femei făcuse involuntar atâtea jertfe și, fericise prin amabilitatea-i neintenționată, atâtea suflete romantice și, sentimentale. Timpul cărui nimic nu-i rezistă și mai cu seamă absența deasă în străinătate atraseră încetul cu încetul atenția acelei lumi doritoare de senzațional, de nou, în altă parte.</p>
<p>Două suflete însă nu-i uita niciun moment și gelozia mereu crescândă aproape turbată a doamnei Nozianu, sentimentele jignite și tot mai exaltate ale pictorului se mângâiau de înfrângerile suferite numai în nădejdea unei apropiate mântuiri. Ora lor trebuia să sune! Doamna Nozianu rămânea totuși de un timp tot mai descurajată. Dacă domnul Horia și soția vor continua să ducă această viață nu se mai putea gândi la planul care-i înveselea viața ei pierdută și declasată. Se înfiora de câte ori își dădea seama de distanța parcursă. Ea fiică de aristocrat, fără avere, n-avuse norocul să întâlnească la timp omul de elită care era domnul Horia. Fusese nevoită să-și învingă ambiția să se căsătorească cu unul care n-avea nimic comun cu clasa lor ! Și după un trai nenorocit să întâlnească pe acest om deosebit, singurul care-i inspirase un sentiment serios, după ce firea ei capricioasă, dezordonată și nervoasă o făcuse să fie clasată ca un fel de nebună, de isterică. Se gândise serios să se lase de orice faptă necorectă, când ca un trăsnet o lovise părăsirea și în curând logodna aceluia pentru care se aruncase într-o viață degradată care o înspăimânta adeseori și pentru care era încă prea sensibilă. Dacă această viață i-ar servi cel puțin să-și realizeze visul care-i mângâia sufletul ei nenorocit, dacă ar vedea rivala părăsita în starea ei de disperare, atunci  chinurile vor fi uitate și se va resemna bucuroasă la viața-i fără rost lipsită de orice plăcere. Căutase adeseori să se desfacă de această dorință de răzbunare care devenise o idee fixă mai cu seamă când credea în imposibilitatea realizării ei. Dar de câte ori prietena ei doamna Barnescu supranumită jurnalul saloanelor, îi anunța apropiata rântoarcere a doamnei și domnului Horia, această propunere se spulbera. Nu știa amănuntele, modul cum vor organiza această infamie care trebuia să dezbine pentru totdeauna pe soții Horia dar, pictorul o asigurase că avea un plan care nu putea da greș. O vedea de acum pe mândra sa verișoară singură, compromisă, fericită de a fi salvată de el care s-ar prezenta în acele momente grele servindu-i de pavază, declarând-o nevinovată în fața întregii lumi. Numai de ar sosi această ora dorită.</p>
<p>Răbdarea lor trebuia să îndure o grea încercare. De atâtea ori în cursul călătoriei, unde în mai multe orașe o urmărise îi anunțase apropiata întoarcere în țară. Și el se înapoia descurajat de purtarea ei tot mai disprețuitoare și ei, veșnicii înamorați, colindau lumeatot mai departe, ocolind pe acei care-i importunau prin prezența lor..</p>
<p>18</p>
<p>II</p>
<p>În fine, in fine! iată-vă întorși printre noi, răsunau vocile perlate și vesele ale doamnelor și domnilor invitați pentru prima oară în eleganța și cocheta locuință a soților Horia. Nu mai puteau amâna acum după întoarcere recepțiunea pe care domnul Horia o datora cercului în care petrecuse atâtea ore plăcute și de care se minuna acum că nu se putuse lipsi. Le trebuise mult timp de  la întoarcere până să se învingă și a-și îndeplini această datorie cum o numea soțul Anii către lume. Ea nu-l mai interesa de când avea lângă el ființa rară între toate de care era mai înamorat ca oricând. Intimitatea zilnică în loc să le micșoreze fuziunea inimii le-o mărise simțitor. Iubirea nu se evaporase ci se adâncise, și cu cât vedea mai mult tovarășa aleasă și adorată cu atât sentimentele-i se exaltau și parcă nu-i venea să se despartă de ea nici un minut. Îndelungatele călătorii prin țări străine îl cam dezobișnuise de contactul social și această serată îl costa o tensiune de nervi extraordinară el atât de primitor și care nu s-ar fi putut lipsi înainte nici o zi de societatea care îl idolatra. Penibil între toate îi era reânceperea întrunirilor de înainte de logodnă, și n-ar mai fi putut îndura să vadă pe Ani înconjurată de tineri curtenitori. Cu toate că în toate țările și pretutindene Ani stârnise numai admirație, n-o credea nicăeri mai în primejdie ca în cercul său de prieteni nepăsători și cuceritori. Cu toate aceste gânduri care-l nelinișteau omul de lume reapăru. Trebuia să se dedea cu totul invitaților care începeau a sosi. Aruncă o privire de dragoste reținută spre Ani care se uita la efectul ce-l făcea un tablou de mare preț pe care îl cumpărase el, cu o sumă imensă pentru a-i satisface gustul de artă și de care nu-i venise să se despartă. Și dragostea sa creștea cu cât îi revenea tot luxul, confortul cu care o înconjura. Dar și pe ea, nimene în lume n-o interesa ca el. Atât de sărbătorită ! atât de ispitită și era atât de serioasă, aproape fanatică în dragostea ce-i purta !</p>
<p>De ce atât de gânditor ? Pictorul care-i urmărise toate privirile îi ghicise gândurile.</p>
<p>Am să-ți fur soția zise el cu tonul ușor cu care obișnuia să vorbească în cercul boem din Paris.</p>
<p>Numai să poți. Domnul Horia râdea mulțumit, cunoscând antipatia ce el inspira Anii.</p>
<p>Toate le poți când le vrei, știi ideile mele despre femei. Toate la fel. Domnul Horia nu luase ochii de la soția sa care fascina pe toți în admirabila toaletă roz cu gâtul gol, cu mânecele transparente. Era cu totul deosebită cu tenul roziatec din cauza silinței ce-și dădea de a fi amabilă cu toți, cu admirabilul păr închis, cu finețea mâinilor și picioarelor.</p>
<p>Luxul magic al tinereții și frumuseței șopteau prietenii domnului Horia invitâindu-l și gândindu-se cât de demna, cât de bine se potrivea ea în acest decor de prințesă.</p>
<p>Să vă arăt sera se hotărî în fine fericitul soț scuturâundu-și cu greu sentimentalitatea de care era cuprins.</p>
<p>Trandafirii înfloreau, toate florile rare se dezvoltau ca în straturi, în plină vară. Numai la Ani se gândise când comandase din toate colțurile lumii colecția cea mai bogată de plante, care să-i înlocuiască parcul părintesc.</p>
<p>Îi cumpărase și cal și poney, numai să fie singurul care să-i îndeplinească dorințele toate, și s-o facă să uite nostalgia, care îl făcuse c-un an în urmă să o conducă la castelul boierului. Niciun moment n-o lăsase liberă. O întovărășea la bolnavii, la vechii ei protejați, în plimbările ce le făcea prin câmpii și pădure.</p>
<p>Făcuse și cunoștința arendașului, dar nu mai rămase, mult după această întâlnire. Îi recunoscuse îndată calități serioase.</p>
<p>Admirabilă seră, exclamau prietenii săi minunați de decorul scump, de casa domnului Horia, ei blazații, dificilii, care cu greu rămâneau încântați. Cea mai frumoasă casă mai luxos, mai artistic și mai cu gust aranjată, recunoșteau cu toții când domnul și doamna Horia le arătase sălile de primire, sufrageria, salonașele. Doamna Pruteanu și Aglae ajutau pe Ani în a face onorurile. Domnișoara Pruteanu foarte bine în rochia albastră deschis, pieptănată cu artă distinsă, și grațioasă, plăcea multora care se apropiau și căutau să-i câștige simpatia. Dar ea cu gândul numai la pictor înebunit mai mult ca oricând de Ani, îi îndepărta pe toți prin indiferența, distracția, privirea îndreptată mereu în locurilor unde zărea pe pictor, spre marea supărare a mamei ei care se temea că într-un viitor apropiat fiica va fi ocolită de toți pretedenți mai de seamă, care acum se întreceau de la favoarea ei, și ar fi fost fericiți de a o lua de tovarășă.</p>
<p>În curând sarcina gazdei deveni mai ușoară. Toți se cunoșteau, se regăseau în încăperile elegante împodobite cu lucruri de preț și bibelouri, ei preferau colțurile izolate, grupurile de măsuțe aranjate pentru acei ce se caută erau pcupate de damele elegante, de tinerii complezenți care se întreceau în finețe, spirit, binecuvântând moda engleză „flirtul” care le procura toate plăcerile, toate libertățile. Un aer de seră îi învăluia, o vrajă cuprindea pe această lume de elită care conversa cu spirit, petrecea fără zgomot, cu dispoziția după împrejurări.</p>
<p>Doamna Sonescu, acea care răspândise o părere favorabilă în cercul ei de Ani, încă de când era logodită, o puse în curând în curent cu toate secretele publice.</p>
<p>Doamna inginer Doneanu era iubita doctorului Loneanu, care curta în același timp o domnișoară foarte bogată, marele proprietar Vonescu întreținea toată casa domnului Zoneanu ruinat în joc de cărți și plăceri. Cutare ținea două iubite la mahala fără ca soția să aibă habar, pe când ea aflase aceasta din prima zi. Ani asculta distrată aceste zvonuri, arătând printr-un gest, un cuvânt, un interes de politeță. Scăpă cu greu gustului de vorbărie deșartă a prietenei care insistă și-i făcea la orice ocazie reproșuri că se ține în rezervă. Trebuia să-i promită o vizită și drept mulțumire doamna Sonescu se va revanșa prin destăinuiri senzaționale despre multe persoane aflătoare în salon de care Ani nu putea avea habar. Îndată ce datoriile de stăpână îi permitea Ani trecea în salonul în care Aglae petrecea cu prietenele ei vorbind, dansând, cântând la pian. Ghicea că Aglae ca și ea arăta o veselie artificială și că gândurile îi erau departe de prietenele vesele și mondene. Domnul Noreanu își lăsa admiratoarele și apărea îndată ce vedea pe Ani departe de grupul de prietene care o înconjurau și de care ea se desfăcea pentru a evita complimentele cu care o urmăreau toți prietenii soțului deveniți admiratorii ei înflăcărați.</p>
<p>Nu știa cum să înceapă veșnica declarație, cam jenat de același aer rece și disprețuitor cu care ea îi respinsese totdeauna sentimentele cele mai înfocate. Nădăjduia că interesul  ce-l purta Aglaei o va face mai idulgentă cu el și că-i va putea destăinui în fine sentimentele de care cu toate cele întâmplate sufletul său mai era năvălit. Ani care la început își impunea cea mai grea jertfă pentru a face pe Aglae să petreacă câteva momente fericite, revenise asupra acestei purtări. Trebuia cu orice preț să facă pe Aglae să-și rupă din suflet această iubire funestă și nu mai voia să încurajeze pasiunea care o știa fără nădejde. Absența completă trebuia ca să-l șteargă cu timpul din sufletul ei prea credincios. Dar ca o sensitivă care se cutremură la prima atingere, Aglae se întuneca, ochii albaștri se umpleau de lacrimi când auzea pe Ani vorbind astfel despre Titu. Nimeni nu-l va putea înlocui vreodată în inima mea îi declară ea pentru a nenumărata oară, mai exaltată, cu cât el o ocolea și devenea mai rece.</p>
<p>Ah! conița ne-a părăsit? cu aceste vorbe elegant și seducător, domnul Soneanu se apropia de grupul celor două, în timp ce Aglae își isprăvise destăinuirile amoroase.</p>
<p>Cel mai bun prieten al soțului meu îl recomandă Ani verișoarei, pe când o idee subită îi străbate creierul.</p>
<p>Și a dumneavoastră dacă îmi permiteți zise el, înclinâudu-se adânc, înflăcărându-se la vederea acestei frumuseți în plină dezvoltare, atât de modestă în decorul elegant.</p>
<p>Ah! urmă el. Să fi avut norocul lui Alecu ! Atâția lansați în viața zgomotoasă și-ar fi găsit fericirea în traiul casnic și așezat.</p>
<p>Norocul vine la toți numai să știi să-l apuci zise Ani surâzătoare, trădându-și gândul prin privirea expresivă aruncată verișoarei ei.</p>
<p>Sunt atâtea care îmi sunt superioare atâtea chemate pentru viața liniștită și serioasă. Și se gândea cu sinceritate cum și-ar găsi amândoi fericirea, cât de potrivită era pentru viața familială Aglae atât de blândă, melancolică și sentimentală.</p>
<p>Domnul Sorneanu era prea fin, prea umblat prin lume și prea năvălit cu propuneri din toate părțile pentru a nu înțelege dorința Anii. Dar nu-și putea lua ochii de la minunatul cap demn de penelul celui mai mare pictor, care-l magnetizase la prima vedere. Cu toate aceste încearcă să-i adreseze câteva cuvinte de politeță cărora Aglae răspunse cu obișnuita răceală.</p>
<p>Când odată cu ziua invitații părăseau pe doamna și domnul Horia, pe fețele tuturora se oglindea mulțumirea strălucitoare ce procură câteva ore petrecute în mijlocul persoanelor agreate. Numai cuvinte de laudă la adresa perechii fără seamăn care încântase pe toți prin purtarea demnă, amabilă și nepărtinitoare. Câteva mai încercau mici ironii, amintind ruina materială a domnului Rândunescu, altele vorbeau cu dispreț de pensionul în care fusese trimisă din economie. Invidioasele de admirația ce ea stârnea erau încredințate că în curând va întrece pe toate în flirturi și cochetării.</p>
<p>Doamna Nozianu întovărășită de pictor ar fi vrut să împrăștie și ea tot felul de calomnii despre fiica boierului. Dar niciuna din acele doamne care erau în contact cu Ani nu voiau să se mai apropie de ea, și-i dădeau mereu a înțelege prin purtarea lor rezervată, cu care de altfel era de mult deprinsă. Un alt motiv o făcea să se cutremure și să nu-și poată înăbuși mânia de care era cuprinsă. Parvenise prin ajutorul unei rude a doamnei Pruteanu să se introducă în casa aceluia care până acum reușise s-o ocolească și ieșise mai dezamăgită, mai nenorocită, ca oricând. Crezuse să-i ațâțe gelozia afișindu-se cu pictorul carese apropiase de ea, după ce purtarea Anii îi arătase deslușit că trebuia să se îndepărteze. Dar nicio privire, nici un semn, că o recunoscuse. Îi devenise atât de indiferentă că nici nu căuta să știe cu cine se mângâia. De s-ar fi mângâiat în adevăr! Cuvinte de ură, de indignare îi ieșeau din gura cu buze pale. Niciun cuvânt, nici o privire. Dorul de răzbunare îi venea tot mai aprins de când îl văzuse atât de fericit la brațul celeilalte. Pictorul o înțelegea și o încuraja. Disprețul lor trebuia să aducă nenorocirea tinerilor îndrăgostiți. Ambii complici nu mai vorbeau. Toate cuvintele de ură, de gelozie, de calomnii le isprăviseră demult. Acum trebuia acțiune. Încă de la prima vedere a fiicei boierului doamna Nozianu văzuse că lupta cu ea nu era egală, că Anii era deasupra tuturor și că numai calomnia josnică, ascunsă și dibace mai era singura armă posibilă. Din primele zile ale logodnei domnului Horia începuse viața cea mai desfrânată care o duse vreodată, și făcea toate vizitele sub numele iubitului ei de câteva luni. În toate locurile, la casele de întâlnire, la hotelurile mari era cunoscută sub numele de doamna Horia. Odată și odată trebuia să afle cât de cunoscut îi era numele și ea va purta de grijă ca el să creadă că e însăși soția sa care sub masca ipocriziei trecea ca cea mai perfectă femeie din întreaga societate, pe când în realitate ducea un trai desfrânat și era pretutindene cunoscută. Câțiva ani se trecuseră din ziua când ea și pictorul pusese la cale acest plan infernal și nu vedea niciun sorțiu de isbândă. Doamna Horia nu petrecuse de cât trecător câtva timp în capitală, pe urmă călătorise mult, așa că credea planul imposibil de realizat și căuta uitare într-o tristă resemnare. Acum când purtarea domnului Horia răscolise vechea ură era hotărâtă la orice pentru a compromite pe frumoasa ei rivală. Începu a împrăștia fel de fel de zvonuri și numai la persoanele care mai devreme sau mai târziu era sigură că le vor împrăștia mai departe. Pândea pe acei cu care doamna Horia era în contact fiind sigură că odată și odată scandalul trebuia să izbucnească. Dacă am crede toate zvonurile ziceau unele din acele care, simțeau ura implacabilă a doamnei Nozianu pentru Ani, și ș-o explicau. Dar multe credeau, pentru că răul se răspândește iute, fiind la înălțimea morală a majorității. Și pe când domnul Horia și soția sa neputând să se sustragă complet societății și duce viața retrasă care le surâdea, își făceau din când în când, apariția în cercul elegant și luxos, zvonuri stranii se răspândeau despre cea mai leală femeie din întreaga societate. Mulți chiar o zărise ieșind din auto la o oră târzie de noapte și strecurându-se într-un mare hotel din centru. Alții, mai cu seamă prietenii pictorului mergeau cu îndrăzneala până în a declara sigur acest fapt, recomandând discreția cea mai mare, că viața desfrânată a doamnei Horia nu mai era un secret pentru nimeni. Cu toate aceștea când apăreau unul la brațul altuia atât de uniți, atât de perfecți, orice calomnie cât de dibace se spulbera. Nimenea nu putea să acuze o femeie cunoscută prin sufletul înalt și delicat, toate inimile zburau spre ea. Și femeiele toate n-aveau alt ideal, alt vis, decât pe bărbatul fermecător, elegant și nobil, cu ochii visători și expresivi, în fața de o distincție rară. Frumusețea și tinerețea totul le surâdea, lumea își dăduse cuvântul să nu le tulbure fericirea pe care o meritau și pe care ea foarte rar o tolerează chiar favoriților ei. Pictorul și doamna Nozianu, din ce în ce mai întărtați, nu mai nădăjduiau adeseori în reușita calomniei urzită cu atâta prevedere și dibăcie și nu știau ce să creadă de succesul tot mai mare a soților Horia într-o societate care de obicei o așteaptă cu nerăbdare prada pe care s-o sfâșie cu cruzime și indiferența. Cu toate aceste domnul Horia simțea de un timp adeseori cum surâsul îi îngheață pe buze. Fără să-și dea bine seama ce se petrece și până unde merge infamia ghicise din mici aluzii, din cuvinte măestrite cu două înțelesuri că un zvon calomnios se răspândise contra soției sale. Se apropiase pe neașteptate de un grup de prieteni. O tăcere încurcată urmă după ce auzise mai întâi distinct numele femeii iubite. Această întâmplare îl făcuse bănuitor. Începu a cerceta gestul, mină privirea fiecărui și dezamăgirea devenea tot mai mare, tot mai usturătoare durerea. Cu toate aceste un singur moment nu se umili până în a o bănui. Cunoștea mai bine ca ori care viața model care o ducea, sufletul ei cinstit și mândru. Să fi văzut cu ochii trădarea și nu ar fi crezut-o atât era de sigur de iubirea nemărginită a aceleia pentru care nu exista nimeni în univers afară de el. Chiar dorul de tată, de casa părintească i se micșorase de când credea că-l incomodează și că-i displace veșnicile călătorii pe la țară. Îi înlocuia atât de bine pe toți, ghicea întotdeauna tot ce vrea, ce dorește, chiar ce gândește că nici ei nu i se precizase dorința și el de acum i-o îndeplinise. De altfel nu era niciun moment singură. Îndată ce în sufrageria lor iarna, sau în chioșcul acoperit de verdeață vara, luau primul dejun pe masa totdeauna împodobită cu flori, nu se părăseau decât pentru a face plimbarea obișnuită râzând, discutând, petrecând tot mai bine. Chiar cumpăraturile le făceau împreună. Lui îi plăcea, eleganța fină și discretă, și în aceasta se potriveau de minune, căci și ea s-ar fi simțit rău într-o toaletă extravagantă. Veneau împreună la masă și fără nici o grijă Ani găsea totul pregătit și mâncărurile cele mai fine comandate împreună ,veneau să le mulțumească pofta de mâncare care o resimțea organismul lor sănătos, rezistent, nezdruncinat de acele supărări intime și zguduitoare pe care le ghicea la majoritatea prietenilor lor. N-avea nevoie de a-și căuta acele emoțiuni, ezitări artificiale și găseau în traiul lor unit, armonios, o plăcere veșnic reînoită. Chiar servitoarele persoane credincioase, de ani mulți în serviciul familiei Horia nu găseau un cuvânt rău pentru tânăra lor stăpână. O iubeau și căutau să-i ghicească orice dorință veghind asupra ei ca asupra unui copil. Numai când foarte contrariat domnul Horia se vedea silit de afaceri, de interese, să se absenteze pe câteva ore, ea își relua ocupațiile artistice. El singur îi căutase modele, descoperise printre țiganii ce lucrau în apropiere o fată de o frumusețe stranie a cărei cap caracteristic începuse Ani să-l contureze și care era gata să pozeze la orice oră. Îi admira natura ei bogată și cunoștințele adânci, spiritul de observație care o făcuse să profite atât din călătoriile făcute împreună. Într-un singur punct părerile lor difereau. Domnul Horia critica cu asprime luxul, frivolitatea, ușurința societăței pe când Ani care moștenise de la tatăl ei patriot înfocat, sufletul mare de româncă, îi dovedea totdeauna că nicăeri moravurile nu erau mai serioase, că noua îndrumare spre sporturi, educația rațională vor înrâuri în bine moravurile unei generații dornică de a gusta din tot ce viața are mai frumos și intens. Se străduia să arate prin exemple din istorie fapte care dovedeau de vitalitatea și inteligența poporului său. El se entuziasma s-o vadă atât de înverșunată în apărarea unei cauze pe care o credea disperată și-i dădea dreptate aproape încredințat.t</p>
<p>Ieșea singură numai când vizita pe mătușa ei și Aglae. Atuncea el pretexta o întâlnire sau o vizită neapărat trebuincioasă la club, crezând că o incomodează, dar o rugă să nu rămână prea mult. Și sub impresia privirii sale rugătoare care o electriza încă ca în prima zi, ea asculta veșnicile plângeri atât de diferite ale mamei și fiicei. Doamna Pruteanu ruga pe Ani să influențeze pe Aglae de a se hotărî cât mai era timp pentru unul din pretendenții ce aspirau la mâna ei, pe când Aglaese jeluia că pictorul ajunsese cu necredință până în a nu o cunoaște când o întâlnea. Ani regreta sincer iubirea ce rătăcea prietena și căuta cu tot mai puțină nădejde, să-i arate în lumina cea mai rea pe pictor care ducea o vieață tot mai dezordonată împreună cu doamna Nozianu femeia descălificată, pe care toți oamenii serioși, o ocoleau. Îi amintea de energia, de lupta aprigă ce trebuie să ducă femeia neocrotită, și cu cât greutățile se măresc cu timpul. Totuși Aglae care știa de când purta încă coada pe spate și avea chiar prietene care luptau cu această viață grea și anormală, era atât de orbită de pasiunea fără leac, că nimeni n-o putea îndrepta spre calea bună, în zadar întrebuința Ani cuvintele inimii și prieteniei, nimic nu servi, precum nu avea nicio înrâurire argumentul suprem al doamnei Pruteanu că se simțea slabă, și odată ne mai existând Aglae va rămâne singură și nu va avea pe nimeni s-o iubească.</p>
<p>Îndată ce isprăvi cu chestiunile care priveau de aproape persoanele care-i țineau loc de mamă și soră. Ani se grăbea să se întoarcă evitând totdeauna de a veni în contact cu prietenele doamnei Pruteanu și fiicei acesteia, care lipseau foarte rar din casa mare și elegantă.</p>
<p>Mergea iute fără a observa nimic dinprejurul ei. Ajungea totuși mai totdeauna în urma lui Alecu, care intra în iatac cu imagina ei înaintea ochilor, desmierdând lucrurile ei, sau privindu-i fotografia care spânzura într-un cadran bogat alăturea de a sa, deasupra paturilor. De un timp rămânea tot mai adâncit în gânduri, privea tot mai intens trăsăturile căutând să prindă parcă impalpabila expresie. Tot mai necăjit rămânea și-i revenea tot mai deslușit șoaptele surprinse între prieteni la club, tot mai lămurit i se întipăreau diferitele înfățoșări și aluzii ale prietenilor. Duse zăpăcit mâna la frunte, pe când nu-și putea lua ochii de la portretul care părea că-i surâde. Nu acea gură nu putea să mintă, privirea-i mândră nu se pleca înaintea nimănui. Nu era vinovată... de asta era încredințat... cu toate aceste simțea cum durerea îl înăbușă, îi cuprinde ființa toată. Vechi amintiri îi reveneau și memoria îi reda lucruri de mult adormite. El care își lăsa iubita cea mai scumpă când avea numai o singură bănuială, cărui îi părea atât de vrednică de dispreț femeia necinstită, nu găsea un singur cuvânt de amărăciune, de ură contra ei. Se simțea însă mai nenorocit ca oricând și singura-i grijă era numai ca ea să nu afle ceva, să-i înlăture acest chin. Să se fi schimbat într-atât! Își explică imediat diferența între altădată și acum. El cerebralul modern care-și amețea iubitele fără ca niciun moment să piardă capul, el pasionatul fără iluzii se mângâia destul de ușor de trădarea uneia, găsind imediat zece drept mângâiere. Dar sentimentul ce-l avea pentru Ani era cu totul altul, de aceasta își dădusede mult seamă, el finul analist. Nu iubirea simțurilor numai, îl atrăgea spre frumoasa fiică de boier. O iubire sufletească sinceră, adâncă, o iubire care de n-ar fi împărtășită l-ar duce la extrem. Cu toate aceste de ce nu-și găsea liniștea căutată ? De ce nu-și putuse reține mâhnirea la auzul acestei calomnii zdrobitoare ? Odată ce era sigur de sentimentele Anii de ce să-i mai pese de restul lumii care-i era atât de indiferentă de la căsătorie? Soția Cezarului nici nu trebuie să fie presupusă zicea Napoleon soției sale, înăbușind furiile de gelozie de care era cuprins. Dar el nu putea să zică nimic, și toată grija sa era ca Ani să continue a duce viața fericită ce el i-o procura. Nu putea s-o bănuiască... dar de unde aceste zvonuri ? Toată ziua erau împreună, numai destul de rar când se ducea la domnișoara Pruteanu ieșea singură! Când să fie posibile aventurile născocite ? O adâncă melancolie îl cuprinsă. Dacă ea putea fi presupusă ea, care ducea o viață model, niciuna nu era imaculată.</p>
<p>Aceeași prieteni pe care-i surprinsese azi cu calomnia în suflet, cu surâsul ironic pe buze, îi cântau nu demult laude nesfârșite numind-o cea mai virtuoasă femeie din București. Să se fi schimbat într-atât și în atât de scurt timp? Se simțea deodată năvălit de negre presimțiri. O furie nebună îl cuprinse și parcă involuntar ridică amenințător pumnul în direcția cadrului. Dar foșnetul unei rochii îl face să tresară. Întinde brațele și iubirea trecea asupra lor ca un vis, într-o dezmierdare fluidă cuprinzătoare, irezistibilă. Plăcerile resimțite îi revin în timp ce sufletul îi rămâne zdruncinat de toată durerea ascuțită a ideei fixe. Gelozia îl cuprinde nebună, rozătoare. Grație veseliei, iubirii adevărate ce avea pentru cel mai perfect dintre bărbați, Ani reușise s-o risipească pentru un moment. Totuși rămâne rău impresionată de privirea scrutătoare cu care el o primise, de surâsul în care ghicea lacrimi. Căutase în zadar să afle motivul. Alecu rămase de nepătruns cu fața pală trasă purtând în privirea de odinioară atât de vioaie și expresivă, pecetea unei adânci melancolii. Nicio dată Ani nu văzuse în astfel de hal, nicio dată nu simțise acea sfâșiere, acea prăbușire, acea neagră presimțire care-i învălui deodată tot sufletul și o făcu parcă să prevadă sfârșitul fericirii ei. Atâția o invidiase! Și ea știuse să aprecieze acea viața fericită căutând s-o ascundă numai egoiștilor, numai acelora, căror bucuria altora le cauzează suferinți.</p>
<p>Acum se număra printre cele mai năpăstuite. Din acea zi toate încercările ei iubitoare de a aduce pe Alecu la dispoziția de mai înainte nu reușiră. El devenea mai întunecat, mai mâhnit, cu cât ea căuta să-l înveselească, să-i împrăștie gândurile negre ce-i făceau fața tot mai îngustă, tot mai stânsă, mai încruntată privirea, pe când vocea-i lua câteodată accente de o revoltătoare asprime. Ani care credea că societatea îi va mai însenina dispoziția atât de întunecată insista ca să mai viziteze seratele, să primească invitațiile diferiților prieteni care-și petreceau viața surâzând, regretând numai trecerea timpului.</p>
<p>Observă imediat că tocmai aceste întruniri zgomotoase îl iritau, și că se întorcea mai deprimat, mai întristat ca oricând. Îngrijorată începu să se sfătuiască cu mătușa și vara ei, ce să facă, mâhnită de moarte, neputând suporta adeseori privirea lui încărcată de reproșuri. I se părea că fericirea e perdută pentru ea, și începea a crede filozofii care susțineau că fericirea e o negațiune, că a nu fi nefericit e singura fericire posibilă. Cu toate aceste ea fusese pe deplin fericită.. să fie adevărat că cu cât e unul pe mai înaltă treaptă, și nenorocirea îi mai vecină? Nu-și pierdea timp în planșete și raționamente deșarte. Consultă somitățile medicale care nu găsiră nicio zdruncinare organică, ci morală, un început de neurastenie pe care numai aerul bun și distracții ar putea s-o vindece. Ani se gândise la casa părintească ca la un adăpost în nenorocirea care o lovise cu atâta cruzime. Dar se temea că Alecu nu va consimți, el caret otdeauna se ferise de monotonia de la țară. Și unde să-i caute acolo distracții? Pentru prima oară după mulți ani imaginea tovarășului iubitor care se luptase atât pentru a-și cuceri un loc în inima ei îi reveni. Domnul Brateș cu cunoștințele, cu amabilitatea, generozitatea firii sale atât de dotate ar fi putut distra pe soțul ei complicat și rafinat de un timp devenit atât de neîndurător. Numai de ar consimți! Își zicea că trebuie să încerce, dar nu îndrăznea încă, ținută departe, foarte atinsă de răceala ce domnul Horia îi arăta de un timp. Când câteodată simțea iarăș privirea lui arzătoare care se fixa asupra ei cu iubirea de alta dată, atunci revenind asupra sfatului medicilor ea opina pentru a petrece vara la țară. Contra așteptării Alecu primi cu mare bucurie această propunere, înseninat deodată la ideea schimbării care-i va întări nervii zdruncinați. Din acea zi deveni parcă mai liniștit grăbind însă c-o ascunsă înfrigurare pregătirile. Ani începea sa-și simtă din nou inima însorită, nutrind nădejdea reîntoarcerii vechii fericiri un moment compromisă.</p>
<p>De mult boierul nu resimțise o astfel de bucurie. Da vreo trei ani în fiecare vară implora copiii să petreacă câteva luni la el. Acum se realizase și această dorință, și parcă întinerea la gândul de a-i avea lângă el un timp. Căută să-i încânte prin mesele copioase și arăta ginerelui o iubire părintească pe care o resimțea sincer. I se părea cam slăbit în dispoziții foarte schimbăcioase, pe care el omul de lume desăvârșit căuta în zadar să le înfrâneze. Nu spunea nimic despre aceste observații fiicei de teamă să nu-i tulbure fericirea care începuse din nou să i se vadă pe fața de o frumusețe strălucitoare, revenită la veselia de altădată. Ani tot din acelaș motiv nu-i istorisise toate amănuntele, momentele de disperare prin care trecuse, bănuelile soțului, chinuit adeseori de o gelozie mistuitoare. Era mulțumită că sănătatea lui Alecu începea să se întremeze, că culoarea sănătoasă de altă dată înlocuia paloarea de ceară care-i acoperea de un timp fruntea largă. Dornicul Brateș care în ultimii ani reînoise cu boierul vechea prietenie venea și el de multe ori încurajat de Ani și soțul ei care nu se plictiseau niciodată în societatea sa agreabilă și interesantă. Izbucnise războiul european, și boierul se îngrijea de acest cataclism care amenința omenirea.</p>
<p>Domnul Horia și arendașul nu se înspăimântau într-atât pe când Ani se înfiora la gândul că poate în curând și țara ei va trebui să intre în foc și să-și dea tributul de sânge. Ținuți în curent cu evnimentele sângeroase prin toate ziarele universale la care boierul era abonat, discuția lor se învârtea în  tirul acestui război fără precedent în istorie. Domnul Horia era cel mai înverșunat. Vechea bravură românească se deșteptă în el. Un entuziasm nebun îl cuprindea deodată, parcă nu mai putea rămâne în loc. Visa să sară în ajutorul Franței invadată. Dar entuziasmul nu dură mult. Se stingea la strălucirea privirii de reproș a Anii și mai iubitori ca oricând, ei căutau locurile martore primei lor fericiri. Își aruncau priviri în care lucea toată dragostea ce-i stăpânea, toată nădejdea fericirii regăsite. Și zilele treceau ca minutele și Alecu a cărui bună dispoziție se întuneca tot mai rar, își exprima adeseori dorința de a rămâne la țară până la sfârșitul războiului. Boierului parcă nu-i venea a crede. În atâta fericire și împreună cu Ani înconjura pe Alecu de toate atențiile, de toate plăcerile ce-i puteau procura, mulțumiți de sănătatea înfloritoare care-i revenise. Nimeni nu simțea monotonia timpului. Principala ocupație a tuturor era acum războiul care se întețea și lua proporții îngrijitoare. Ani care la început lua parte vie la toate discuțiile, văzând înverșunarea cu care fiecare își susținea părerea începuse a broda o perniță ținându-se tot mai în rezervă. Domnul Brateș care încă de la început opinase că toate gloriile războinice nu-s nimic față de cea a dragostei se apropie atunci, și căuta s-o încredințeze de părerea sa care era ieșirea din neutralitate a României. Însă aceste vorbe erau numai pretexte pentru a se apropia de ea. Ar fi vrut să creeze grație timpului petrecut împreună o oareșcare complicitate între ei. Ani în iubirea nemărginită ce o avea pentru soțul ei evita orice ocazie pentru a-l întrista, și a da ocazie bănuielilor adormite să se redeștepte. Lua aerele cele mai reci când vedea revenind pe fața lui Alecu acel aer special care-l avuse în ziua când simțise prăbușindu-se toată fericirea. Reușise grație minunatei îndemânări să-l sustragă acelei melancolii, acelei negre viziuni care le amenințase toată fericirea și-i zdruncinase sănătatea. Cu toate aceste nici acum domnul Horia nu reușise a se desface complet de acea îngrijorare care-l învăluia când câteodată îi reveneau mai cu forță zvonurile care le credea uitate. O înfiorare îl cuprindea pe nesimțite la acest gând, și rămânea adeseori ca trăsnit când prin fantasticul decor al arborilor seculari se plimba cu Anii la braț. Nu voia să-i divulge cu nici un preț motivul întristării, de care de altfel se apăra cu energie și își promitea să fugă de o lume care împingea infamia până în a suspecta o ființă atât de desăvârșită și pentru care în fiecare zi simțea cum i se exaltează pasiunea. Ce idee fericită de a se retrage în aceste locuri! Pentru nimic în lume n-ar fi vrut ca ea să îndure martirul său, care era cu atât mai chinuitor cu cât nu putea să-l destăinuiască nimănui. Ani cărei agere priviri nu-i scăpa nimic devenea pentru a-l distra de o veselie exuberantă. Cânta, dansa, propunea alergări de cai, se întrecea în a călări, în a conduce barca. Acest din urmă sport îi plăcea grozavlui Alecu și avea o înrâurire liniștitoare asupra nervilor și dispoziției sale schimbăcioase. Ani profita de orice ocazie pentru a se legăna cu el în barca cochetă pe când razele soarelui aurea apa lucie a lacului. Era departe de amintirea primei excursiuni cu barca, departe imagina pictorului, a arendașului, care se întrecuseră în amabilități. Singura figură care-i revenea era blonda ei prietenă, și gândul se oprea adeseori la Aglae care cu ochii deschiși mergea spre prăpastie. Vorbise adeseori cu Alecu despre pasiunea care orbea pe domnișoara Pruteanu și el se unea cu Ani pentru a dezaproba purtarea odioasă a pictorului, și orbirea Aglaei.</p>
<p>Un eveniment zguduitor se întâmplase în războiul urmărit de o lume. Venise victoria de la Marna. Consiliul de coroană hotărâse păstrarea neutralității. Bătrânul nostru rege amărât și bolnav își dete în curând sfârșitul și regele Ferdinand luase cârma țării. Adeseori domnul Horia era ispitit să se întoarcă măcar pentru câteva zile în București să audă din sorginte sigură tot ce se petrecea, să vază cu ochii după cura se exprima momentele importante prin care treceau. Ani care se temea de revenirea vechii enervări găsea cuvinte să-l întoarcă de la proiectele sale. Boierul care era totdeauna contra oricărei plecări, mulțumit că zilele de singurătate trecuseră, opina ca ginerele să se ție în rezervă, și era de părere că neutralitatea era singura stare care ne convenea. Domnul Horia nu era de aceiași părere; instincte războinice i se deșteptau vijelioase, parcă voia să zboare în ajutorul fraților asupriți, parcă-i venea să plece la București să convingă pe oamenii zilei de revendicările ce le aveau de făcut. Însă caracterul său șovăelnic și mai cu seamă Ani care se întrista când îi vorbea de plecare îl făcea să nu se hotărască. Privea cu înduioșare pe acea care-i aduse lui omului trăit și cu diferite aventuri, grația frumuseții ei, farmecul inteligenței și a rarelor calități femenine. Își zicea că n-avea niciun drept s-o mâhnească, și voia să se încredințeze că calomnia lumii n-avuse nicio influență asupra iubirii lui pasionate. Se analiza mereu și din fiecare acțiune căuta să deducă starea sa sufletească. Rămânea adeseori îngrozit și căuta în uitare, un leac contra zdruncinării serioase care ș-o constata.</p>
<p>Nu, iubirea sa nu scăzuse... dar se simțea nenorocit, și gândurile îi erau atât de nedeslușite că parcă nu găsea cuvinte să și le explice. Căuta el singur să se sustragă. De altfel nici Ani nu-i lăsa timp să se analizeze prea mult. Toată ziua îl înveselea și îl distra cu acea bunăvoință nesecată cu imaginația, cu căldura dictate de inima sa iubitoare, căutânda reține cu orice preț, fericirea ce presimțea, că vrea să zboare. Crezuse să aibă în domnul Brateș un puternic ajutor. Dar veșnicile discuții asupra războiului enervau pe soțul ei când era în societatea arendașului și chiar a tatălui ei care, îl contrazicea cu toate propunerile de a-l menaja. Nu se simțea bine decât cu ea. Ședeau acum mai des în camera ei de fată și el începea adeseori să cerceteze trecutul ei cu un interes mereu crescând, cuprins de o emoțiune veșnic reînoită.</p>
<p>Totul în ea era ireproșabil, nu era demn de el să se oprească la nici o bănuială și își lua hotârârea nestrămutată de a nu se mai gândi o minută la infamiile urzite de o lume perfidă. Zilele îi treceau ca minutele. Ani începuse a-i picta portretul, și el se minuna de răbdarea lui și talentul ei.</p>
<p>Într-o zi când toamna cu toane, lăsase o zi frumoasă Ani întâmpinând dorința lui Alecu alergă spre barca care-i legăna atât de plăcut.</p>
<p>129</p>
<p>Și lunecau astfel tăcuți încântați mai înamorați ca ori când în feeria peisajului întristat dar mișcător... Ea, mulțumită căci nu mai simțise demult în privirea lui nici un reproș...el, fermecat văzând silința ei de al înveseli ascultându-i vocea care semăna parcă cu șoaptele apei. Deodată împinși de același magnet lăsară lopețile să cadă și privindu-se cu drag. Nu-și dăduse seama cât timp se trecuse... dar deodată zăriră pe Iulia care alerga respirând din greu.</p>
<p>O scrisoare de la domnul Culeanu. Alecu o deschide înfrigurat, pe când Ani a și ghicit conținutul. Omul meu de afaceri mă roagă să vin numaidecât la București; amândoi stau ca trăsniți, parcă o nenorocire îi lovise. Merg și eu zise Ani nevoind să-l părăsească un minut, având încă nădejdea să-l convingă să rămână. Extrem de enervată ea rupse o floricică și o frământă în mâini. Ideea plecării care-i părea imposibilă domnului Horia și care-l întrerupse din cele mai netulburate plăceri începu să-i surâdă. Cele mai grave probleme pentru țara sa se ivise... uitase de toate celelalte lucruri.</p>
<p>Numai când Ani insista să nu plece singur, el își aminti de îngrozitoarele zile ce le petrecuse în București. Acum va fi mai liber sa cerceteze. Cu nici un chip și niciodată Ani nu trebuia să afle zvonurile infamante ce se împrăștiase despre ea. Târziu de tot, când toate se vor desluși numai atunci îi va dezvălui suferințele prin care trecuse.</p>
<p>Și pe când Ani mâhnită de a nu putea întovărăși pe Alecu își ucidea timpul în ocupațiile cele mai variate pentru ca să treacă mai iute, soțul ei mulțumit și nepăsător se cobora din tren oprind un taximetru ca să-l ducă acasă.</p>
<p>De unde? Pictorul se prefăcea că nu știe că el își petrecea sezonul de băi la castelul domnului Rândunescu.</p>
<p>Domnul Horia îl lămuri, în timp ce cu mare iuțeală, automobilul ajunsese în mijlocul orașului.</p>
<p>De ce să rămâi singur acasă? Descinde la hotelul meu zise el, sărind din vehicul, și hotărând pe domnul Horia să se coboare și el. Vom petrece de minune. De vrei reține o cameră lângă a mea. Să chefuim, de să uiți că ești însurat. Vin îndată zise el, după ce intraseră în sala de așteptare a unui din cele mai mari hoteluri de pe calea Victoriei. Pictorul se urcase în primul cat schimbând câteva cuvinte cu chelnerul său cărui îi puse în mână o hârtie de douăzeci lei. Acesta cunoștea de mult pe domnul Horia ca un om cărui nu-i displac petrecerile. Noul client îi spuse să-i reție o camera lângă a domnului Noreanu. Bine, răspunse acesta devenid familiar. Poate și cucoana lui? Nostimă de tot, dar cam... și cu un gest, expresiv el dădu a înțelege că fără sutar ea nu-i pentru nimeni. Dar cum o cheamă? Domnul Horia începu a urca scările, regretând că se lansase în astfel de vorbe, deoarece el nu era din acei care caută petreceri și aventuri. Gândul lui era departe și ca totdeauna imagina femeii iubite îi flutura înaintea ochilor. După ce se va odihni va căuta să isprăvească cât mai iute și să plee. Își amintea de îngrijorarea, de neliniștea ei de a-l lăsa să plece singur. Pentru prima oară nu-i respectase dorința și regreta adânc că n-o luase cu el. Chelnerul însă insista, în timp ce pe scara acoperită cu covor roșu îl întovărășea la primul etaj. E o femeie de o frumuseță, e de altfel fiica unui boier moldovean. Desfată pe toți vizitatorii noștri mai de seamă. Dacă doriți... pot s-o fac să vie. Domnul Horia în distracția sa nu observă de cât un singur lucru, silința chelnerului de a-l servi...mai mult să-l mulțumească de cât împins de curiozitate îl întrebă aproape mașinalicește iarăși numele.</p>
<p>Cum n-ați auzit ? e doamna Horia. A fermecat pe toți... și... Nici un cuvânt nu mai putu rosti căci un pumn puternic în obraz îl făcu să se clatine, pe când scos din sărite domnul Horia țipa aproape turbat.</p>
<p>Să mi-o aduci la moment de nu ț-o împlinești cu mine, te croesc până rup bastonul și te dau pe mâna poliției. De unde scoateți aceste infamii? Chelnerul sigur de cele afirmate plecă iute să cheme pe doamna Nozianu care-i recomandase totdeauna insistent s-o numească doamna Horia. Până acum nu-și dase seama de gravitatea celor ce afirma, că pronunțase numele soției domnului Horia. De abia pumnii acestuia îl făcură sa simtă până unde mersese cu nesocotința. Voia să convingă însă pe soțul Ani că-i spusese numai adevărul, și să-i destăinuiască că fusese înpins de domnul Noreanu la această faptă. Într-un suflet alergă până la doamna Nozianu. Dar casa ei era încuiată. Află că plecase la țară în acea zi chiar. Comunică îndată domnului Horia aceasta, voind a-i desluși lucrurile. Dar extraordinar de enervat de întâmplare domnul Horia nu voia să mai audă nimic îndată chelnerul îl înștiința că numita doamnă plecase la țară. Răceala lui făcu ca chelnerul să nu-i poată explica cum stau lucrurile, ceea ce l-ar fi scutit de multe suferinți. Se închise îndată în camera sa într-o stare de nervi îngrozitoare, nerăspunzând pictorului care-i bătuse la ușă ca să petreacă seara împreună. Se trânti îmbrăcat pe pat nedându-și bine seama cât timp râmase în starea de tulburare care-i întuneca rațiunea. De abia către ziuă lucrurile începură a i se lămuri. Auzise de viața dezordonată a doamnei Nozianu, de relațiile ei cu pictorul și-și închipui că de ea era vorba. Cu toate acesțea simțea o rană adânca, parcă cineva i-ar fi înfipt un cuțit în inimă. Ani atât de fină, de lelă, să fie astfel purtată. În gură de acele care nu erau demne nici să stea la genunchii ei. Să fie iremediabil compromisă... compromisă pentru lumea lui care răspândise de acum atâtea zvonuri pe socoteala ei. Niciodată nu se va putea reabilita, și nu va mai găsi plăcere într-un cerc în care se colportau astfel de vorbe. Acum știa și-și explica totul, dar nenorocirea nu-i părea mai mică. Simțea un desgust adânc, și neurastenia de care începuse a se vindeca întinse din nou ghiearele de foc asupra acestei admirabile naturi omenești.</p>
<p>Nu mai voia să știe de nimic, se gândea să plece chiar a doua zi la țară să fie lângă Ani. Numai ea știa să-l susțină, să-l încurajeze, să-l facă să uite lumea pe a cărei părere el dădea atât.</p>
<p>Când domnul Noreanu îl zări a doua zi era sigur că răzbunarea reușise. Nici un moment nu se gândi la suferința acelui ce-l numea de ațâți prieten, ci regreta că doamna Nozianu lipsea din oraș și nu-i putea comunica iute vestea îmbucurătoare. Și Ani atât de mândră ce va mai putea zice când va afla drept ce e taxată? În fine venise și timpul lui. Caracterul său răzbunător se delecta de suferința ce semănase.. Nu se putea ca ea să nu afle. De acum va fi mulțumită când cineva îi va vorbi... și aerele ei suverane și disprețuitoare deveneau ridicole. Căuta să intre în vorbă cu domnul Horia, să afle întrucât prinsese intriga ce o aranjase cu chelnerul, și pentru care răbdarea îi fusese pusă la atât de grea încercare. Nu mai nădăjduia să simtă dulceața răzbunării, să se ivească ocazia să-l poată atrage pe domnul Horia singur într-un stabiliment în care el era cunoscut, și să găsească un instrument docil care să-i servească planurile. Uitase de acum de doamna Nozianu, și Ani îi ocupa iarăși gândirea toată. Va mai aștepta câteva zile și va găsi un pretext să plece la Rozieni să petreacă un timp în aceleași locuri cu aceea pe care nimenea și nimic n-o putea șterge din inima sa. Era sigur s-o găsească pe Ani după prima durere trecută, mai modestă, mai blândă, mai supusă ca oricând. Nu va împinge doar nesocotința de a nu-și menaja în el un aliat, când îl știa atât de bine introdus în cercul ei, în cercul în care desigur va ținea să se reabiliteze. Numai de n-ar pleca și doamna Pruteanu și Aglae. Nimic nu-l exaspera ca acea privire credincioasă a domnișoarei Pruteanu eare-l urmărea ca un reproș. Nici o legătură nu-l mai reținea, nu putea respecta nici o obligație când era vorba de Ani. Se mira de răceala domnului Horia, acesta se concediase sub pretext de afaceri și nu-i putuse anunța venirea sa. În tot cazul boierul măgulit de înclinația ce o arăta fiicei sale, îi repetase la orice ocazie că casa lui îi era totdeauna deschisă și că vizita i-ar fi oricând bine venită. Așa că putea să plece la Rozieni fără nici o altă invitație, cu toate aerele exagerat de disprețuitoare ale Anii.</p>
<p>Numai de s-ar trece câteva zile!. Oricât de nesimțitor era la durerile altora nu putea oricum să ajungă înainte ca prima durere a Ani, și a lui Alecu să se mai fi potolit. Când mai târziu află, de la chelner cele întâmplate rămase câteva momente dus pe gânduri. Alecu plecase fără să-i ia rămas bun, fără să-i lese, cel puțin câteva vorbe...</p>
<p>Cu toate aceste va pleca, nu-și putea schimba hotărârea.</p>
<p>Pe același drum pe care sosise în capitală, bine dispus și plin de nădejde, curarisit aproape de nevroza care-i primejduia fericirea și întreaga existență, se întorcea acum domnul Horia acasă, mai abătut, mai adânc atins ca oricând. Simțea că nimeni și nimic nu-l putea lecui, nu-i putea lua acea greutate covârșitoare care i se abătuse pe suflet pricinuindu-i acele dureri adânci cu care el nu era obișnuit, și care-l făcea ca viața să-i pară, o povară.</p>
<p>Fără, avânt, fără nici o dorință i se părea că spiritul i se pierde in noaptea iremediabilă. Nu-și dete bine seama de timpul trecut precum nu-l impresiona, și nu-l mișca bucuria cu care soția sa îi salută reîntoarcerea. Se târâ mai curând de cât se duse în camera în care ea îl îndemnă să intre, și căzu într-un fotoliu cu fruntea sprijinită de mână, nevăzând neauzind nimic dimprejur. O viziune îl năcăjea și-i apărea mereu.</p>
<p>Chelnerul vorbind cu fiecare de doamna Horia. La acest gând un suspin îi ieși de pe buze, pe când pumnii încleștați căutau parcă să lovească un dușman invizibil.</p>
<p>Ca trăsniți rămaseră Anii și boierul neîndrăznind să-l întrebe nimic, evitând să-și vorbească. Nu-și puteau închipui să vadă în astfel de hal pe bărbatul superb adulat, și admirat de o lume.</p>
<p>Ani își făcea acum reproșuri că-l lăsase să plece singur, frământându-și creierul doar ar putea desluși motivul care-l zguduise atât prima oară și care desigur era același și acum. Se bucurase atât de reîntoarcere ! Nu fuseseră despărțiți până acum de la nuntă, nici o zi. Nu se putuse obișnui cu absența sa și de abia acum își dădea seamă cât îi lipsea, cât de adânc era sentimentul ce o lega de nedespărțitul tovarăș de șase ani. I se păruse șase luni mai curând șase zile, atât de bine înțelesese el s-o fericească, atât de adâncă era armonia între ei, atât înțelegerea de perfectă. Profitase de absența sa, să caute să aranjeze toate pentru iarnă ca el să simtă mai puțin lipsa confortului cu care era deprins. Reușise să facă din camera ei un dormitor drăguț cu covoare turcești pe pereți, cu mobila solidă de stejar care se afla în pod. Drese soneria, aranja toate cu gândul numai la el, răspunzând distrată arendașului care căuta să profite de timpul cât era singură pentru a mai vorbi de zilele petrecute împreună, și care el nu le mai putea uita. Chiar cu boierul nu stătea de vorbă, atât cât acesta ar fi dorit. Cu gândul veșnic absent, ea se străduia ca toate să fie pregătite pentru iarnă, numai ca el să nu se răzgândcască, și să rămână cât mai mult în acele locuri care avuseră o înrâurire atât de binefăcătoare asupra nervilor săi. Cu o completă uitare de sine, ea nu se mai gândea decât la el. Uitase de copilăria ei fericită, de bucuria de a petrece un timp cu părintele care-i lipsise atât chiar când cea mai fericită dintre femei, era idolul răsfățat al tutulor dar mai cu seamă a lui Alecu. Dar acum! prima zi a stelei ei în declin îi revenea mereu și negre presimțiri îi umpleau sufletul de o tristețe pe care căuta în zadar s-o înlăture. Să fie toată fericirea care i-a fost hărăzită? și toți bărbații chiar cei mai delicați să simtă cruda plăcere de a face să sufere femeile pe care le iubesc? Nu-și putuse explica niciodată, și nici acum nu-și dădea seama ce împrejurări zdruncinaseră acest suflet înalt pe care îl crezuse deasupra slăbiciunilor omenești, și pentru a cărui liniște căuta să desfășoare toată iubirea de care inima ei era cuprinsă. O credea însă nefolositoare.</p>
<p>Vedea dispoziția sa tot mai întunecată, vedea sforțarea ce o depunea pentru a-i ascunde preocupările triste care-l abăteau și pe care le ghicea cu toătă grija omului atât de stăpân pe sine pentru, ca ea să nu le observe.</p>
<p>De un timp mai cu seamă, îi revenea iarăși  gândul plecării în Franța. Voia să-și verse sângele pentru patria cugetătorilor care procuraseră spiritului său lacom de cultură, cele mai curate plăceri intelectuale, și sufletului său ales, emoțiunile cele mai înalte și nobile.</p>
<p>În zadar căuta fiica boierului să-l miște prin mijloacele care reușiseră la început. Nu se mai adresa aceluiași om. Domnul Horia din ziua revenirii și cu toată energia supraomenească, se simțea din zi în zi tot mai mult adâncit într-un neant moral îngrozitor. I se părea că nu va mai avea tăria să înfrunte disprețul lumii, și că viața departe de ea, nu-i oferea nici o atracție. Cunoștea el sentimentele nobile, principiile leale ale femeii pe care o adorase dar știa că acestea nu erau îndeajuns pentru a înfrâna răutatea lumii.</p>
<p>Compromisă, pentru totdeauna compromisă, își repeta el, căutând în zadar a reînvia flacăra care se stinse subit. Starea să sufletească e cu totul alta ca în primele zile ale nenorocirii lui, când șoaptele prietenilor începuseră a ridica o parte a vălului care acoperea cea mai îngrozitoare infamie, urzită contra desăvârșitei lor fericiri.</p>
<p>139</p>
<p>Atunci în afară că nu cunoștea toată intriga de lăi marită simțea încă flacăra cerească care devenise și mai arzătoare, și care după prima durere trecută făcea inima sa născocitoare, pentru a înlătura tovarășei dragi, orice mâhnire orice presimțire. Azi devenea iar cerebralul de mai înainte de căsătorie, și la toate sforțările ce și le impunea, la grija Anii, la disperarea ei de a-l vedea în astfel de stare, el nu răspundea de cât cu cuvinte scoase din creier.</p>
<p>De când chelnerul pronunțase numele ei ca și cum ar fi acel al unei femei de rând, de când răzbunarea iubitei părăsite reușise să compromită pe Ani în astfel de grad în ochii lumii, cu toată propunerea ce-și făcuse de a fi energic, de a lupta contra dușmanilor, rămase atât de zdrobit că nu mai era stăpân pe voința sa. Și Ani pe care o admirase ca pe o madonă, și o iubise cu acea pasiune de care nu se crezuse niciodată capabil, îi apărea acum ca acele iubite de o oră, pe care le părăsea totdeauna cu dezgustul pe buze și disprețul în inimă. Își zicea de o mie de ori pe minut că nu era vinovată, că nici nu-i trecea prin cap la ce mijloace joasnice recursese femeia părăsita de el, pentru a le distruge fericirea. Reușise mai bine de cât nădăjduise în iluziile cele mai optimiste. În zadar căuta el evocând trecutul său fericit, să-și amintească toate plăcerile ce-i procurase ființa nobilă și superioară cu care se întovărășise, inima îi rămânea rece, seacă, adeseori îi făcea impresia că încetase de a bate. Atunci la ce toate ? Ar fi dat orice să mai poată trăi o zi cu sentimentele de mai înainte, dar totul era distrus. Amărât avu atunci viziunea metodei impasibile a lumii, și își zise că viața sa nu mai avea nici un rost.., trebuia găsit mijlocul cel mai nemerit pentru a dispărea...</p>
<p>Și mâhnirea care i se adâncise din zi în zi în suflet, era atât de mișcătoare, atât de adevărata, că se răsfrângea asupra tuturor. Toți aveau presimțirea unei nenorociri neînlăturabile și se așteptau la un cataclism, fără a-i da de leac.</p>
<p>Ani lipsită de egoismul care face pe mulți din moderni de a se feri de orice emoțiune, căuta cu o iubire disperată, dar nefolositoare să găsească cuvântul magic, cuvântul potrivit între toate care să-i readucă vechea dragostea inimii care părea pierdută pentru veci. Și dragostea i se mărea cu cât scădea curajul, căci fiecare zi îi aducea noi motive de îngrijorare. Și în încăperile aranjate cu atâta iubire, în care petrecuse cele mai fericite, cele mai frumoase și neuitate zile, sufla acum vântul năprasnic al descompunerii, prevestitorale celor mai funeste și îngrozitoare momente. În zadar căuta Ani să-i ghicească dorințele să-i îndeplinească toanele toate. Aerul său devenea tot mai întunecat, tot mai rătăcită privirea blânda, și rezerva-i devenea aproape sălbăticie. Ea punea totul în joc să se apropie, căuta să-i aranjeze biroul în care Alecu petrecea acum cea mai mare parte a zilei și de multe ori a nopții. Îi orânduia cărțile răspândind asupra autorilor preferați parfumul său favorit „fleurs d’amour” pe când în vase îi pune tuberoze și iasomie a căror parfum îl delectase totdeauna, și care-l amețise și-l exaltase atât din prima zi a cunoștinței lor. Totul în zadar. Inima sa devenise parcă de piatră, nimic nu-l putea însufleți. În nemărginita nenorocire care o lovise atât de crud, Ani s-ar fi resemnat farmecului adânc și trista iubirii neîmpărtășite, și ar fi simțit chiar o plăcere de a se devota pentru acel care o fericise atât timp, adorând-o. Nimic nu i-ar fi părut prea greu pentru Alecu, chiar dacă toată viața ar fi supravețuit numai iubirea ei.</p>
<p>Sănătatea lui îi inspira mai cu seamă serioase motive de îngrijire. Ba cădea abătut, descurajat de această tensiune nervoasă ce ș-o impunea. Neurastenia începuse iarăși a-și înfige ghearele și a mina sănătatea soțului ei.</p>
<p>Nu mai era bărbatul cu privirea scânteietoare, cu armonia poetică a feței, cu demersul cavaleresc. De un timp privirea îi era tot mai rătăcită, tot mai des gesticula, vorbea singur evitând de a mai fi numai cu ea.</p>
<p>Boierul și Ani, din ce în ce mai îngrijați chemaseră într-o zi medicul din orășelul vecin.</p>
<p>La vederea lui, Alecu dispăruse și nu-i mai văzură până seara lăsând pe toți într-o neliniște vecină cu disperarea.</p>
<p>În zadar îl rugă, îl imploră Ani, cuvintele ei nu mai aveau răsunet în sufletul său. Totuși, căutase luptând cu ultima energie să devină stăpân asupra voinței, asupra sentimentelor sale. Își zicea că oricine datorește considerație persoanei cărei i-a inspirat vreun sentiment, că chiar femeia necredincioasă, trădătoare, are drept la indulgența aceluia căruia i-a procurat atâtea ore neuitate, plăceri nenumărate, dar încă a sa, de a cărei nevinovăție era atât de încredințat. N-avea de ce dispera, lumea era vastă, și cu averea sa n-ar fi dus lipsă nicăeri. Întărât de aceste raționamente căuta să recheme dispoziția de altădată, să rătăcească cu Ani iarăși ceasuri întregi în locurile pe care le cutreierase când se simțea cel mai fericit om din lume, alături de acea pe care o considerase ca o minune dumnezeiască și la care de abia îndrăznea să se uite. Nu voia să creadă în acele timpuri că fericirea nu există pentru oameni. Ani tot atât de mare prin suflet ca prin frumusețe începea atunci iarăși să nădăjduiască, rechema toată buna dispoziție de care era capabilă, căutând a ghici, din trăsăturile cu tensiunea nervoasă, orice dorință, orice părere pentru a-i le întâmpina. În iluziile care le căuta și le găsea atât de iute, optimismului ei înăscut nu-i mai părea de acum imposibilă viața de mai înainte, când dispoziția lor sentimentală schimba sunetul în melodii, cuvântul în armonii, tot ce-i înconjura în parfum și veselie.</p>
<p>Domnul Horia avea toată bunăvoință de a nu-i pricinui dezamăgiri, dar nu mai era stăpân pe voința sa. Viziunea care-l urmărea mereu, care-i făcea privirea rătăcită, tensiunea feței tot mai pronunțată, se puse ca un zid între ei. Ani își promitea atâta plăcere revenind în locurile neuitate care erau în legătură cu sentimentele ei. Vedea că inima lui Alecu îi era pentru totdeauna pierdută, și așadar, orice fericire spulberată. Se întreba pentru a mia oară care era motivul acestei secrete dureri ce i-o putea mărturisi soțul ei. El, care avea totul, siguranța viitorului garantată prin averea, prin situația sa, o soție gata la orice jertfă, și care ar fi știut să fie cât de energică când el dispera.. Nimic nu i-ar fi părut prea greu pentru a-l pansa. Ar fi găsit cuvintele, dezmierdările, si flacăra veche ar fi reînviat. Însă Alecu avea momente unde vederea ei părea că-l indispune. Se retrăgea zile întregi în cabinetul său și nu venea nici la masă. Dispoziția i se întuneca îndată ce aerul parfumat al zilelor de toamnă evocau momentele fericite ale primelor lor întâlniri. Și el constata că totul era în zadar. Nu mai putea găsi niciodată cuvintele inimii, vorbele galante și delicioase, sinceritatea dragostei dispărute. Atunci mai bine neantul... mai bine sa intre în marele Tot... și idea morții liberatoare i se adâncea tot mai mult în suflet.</p>
<p>Nu vedea altă soluție contra adâncului dezgust care-l cuprinsese.</p>
<p>Grija sa era acum nu fapta, ci modalitatea. Nu se mai gândea să lupte contra acestui rău inevitabil. Toată ziua dezmierda cu privirea în care era stinsă orice patimă, arma ucigătoare care o alesese printre celelalte ce le înșira în toate zilele pe birou, le curăța, le clasa parcă ar fi ființe scumpe. În creierul său zdruncinat de neurastenie, planul era iute făcut. Va simula o descărcare neprevăzută a armei, după ce va fi lăsat Anii o scrisoare prin care-i anunța nestrămutata sa hotărâre de a pleca în Franța, pentru a se jertfi țării de care îl legau atâtea amintiri sufletești. Toți vor crede că o întâmplare nenorocită îi adusese sfârșitul, pe care îl dorea cu tot mai mare înverșunare. Aristocrația sentimentelor sale dispăruse. Nici un moment nu se gândea la disperarea Ani, nu se gândea că o lasă singură atât de tânără, și lipsită de acea dragoste cu care o deprinsese și de care nu semai putea lipsi. Își urmărea cu fanatismul ideei fixe planul care-i devenise scump, și pe care voia să-l puie cât mai iute în aplicare. Parcă o grea povară i se luase de pe suflet, găsise o dezlegare situației sale intolerabile, simțind delicioase momente de durere, delectându-se la gândul momentului suprem. Totul dispăruse înaintea acestui plan sinistru, care nu-l mai părăsea. Totuși aerul cald și parfumat al zilei de septembrie, amintiri care-l năvăliră deodată îi dădură un ultim avânt, împins ca de o forță magnetică el alergă să caute pe Ani. O găsi în locurile prietene iubirii lor, abătută și descurajată,, cu urme de lacrimi în colțurile ochilor. Ar fi îndurat totul pentru Alecu, dar se vedea într-o situație fatală. Îi rămânea o singură mângâiere. Odată cu Alecu și viața ei se va stinge. Un singur ideal îi mai rămase in haosul în care se înecase orice nădejde. În preajma catastrofei supreme era stăpânită de gândul de a face în București cercetări, pentru a afla secretul care lovise mortal inima iubitoare a celui mai bun dintre oameni. Domnul Horia se apropiase, și cu manierele dezmierdătoare de altădată o făcu să se așeze pe banca cenușie a garniturei de grădină. Căuta accentele adevărate, entuziasmul de altădată, acele vorbe mișcătoare. Însă cuvintele rațiunii erau reci, sunau fals.</p>
<p>Ani mulțumită de această aparentă veselie, desfășura toată iubirea de care sufletu-i era plin pentru a-l mulțumi. Îi făcea haz râzând de orice vorbă a lui. Dar dragostea de care fiica boierului îi dădea mereu dovadă, precum și frumusețea grădinilor, pitorescul priveliștelor, aerul parfumat ca o floare  îi făceau rău; tot astfel îl indispunea zborul insectelor, căldura arzătoare, frunzele îngălbenite care acopereau pământul împrejurul pomilor, acea impasibilitate, liniștea ritmică a naturii față de durerosul zbucium sufletesc care-l chinuia. Și dispoziția bună se spulbera deodată. Reintră mai zdruncinat, mai abătut în cabinetul său cu privirea sălbatică, îngrijorată. Ani se temeasă se oprească la vreun gând și negre presimțiri o țintuiau parcă de locul fatal.</p>
<p>Venise ora mesei. Clopotul care o anunța avea ceva sinistru. Ani deschise șovăind ușa, chemând pe Alecu. Palid, rătăcit, cu capul sprijinit de ambele mâini el părea că nu aude îndemnul ei. Fiica boierului nu mai putea reține lacrimile care și le înăbușă de când soțul ei își schimbase dispoziția și părea că o privea c-un dispreț dușmănos, dar în același timp cuo căutătură nedeslușită și mișcătoare. Intră mașinalicește în camera lor de culcare care era alăturea, se aruncă pe pat izbucnind într-un plâns sfâșiitor. Avea impresia unui cataclism... unei prăbușiri...</p>
<p>Duruitul unei trăsuri, voci cunoscute o făcură să se scoale în grabă și să-și aranjeze pieptănătura, pe când explozii de bucurie răsunau tot mai apropiate. Un moment greutatea de pe suflet îi dispăruse. Făcu un pas să întâmpine, pe doamna Pruteanu și Aglae, care-i întindeau brațele surâzând, pe când pictorul care o salutase de la ușă, se apropie începând a-i istorisi cu vechea intimitate, întâlnirea lor și călătoria împreuna. Ani privi un moment fața strălucitoare de bucurie a Aglaei... nu avu timp să se dee veseliei... o detunătură îi înmărmuri... rămaseră cu toții dezorientați un moment, pe urmă pictorul și Aglae se repeziră spre fereastră, părea că de acolo vine zgomotul. Ani zdrobită, cu viziunea nenorocire prevăzute, intră ca aiurită în cabinetul de lucru al soțului ei. Boierul venise de acum atras de zgomot. Ani cu un curaj supraomenesc de care nimeni nu ar fi crezut-o capabilă, văzând într-o clipă cele petrecute, trimise iute după doctor, crezând că un ajutor mai era încă posibil. Apoi îngenuchie înaintea acelui care-i făcuse semn să se apropie. Câteva cuvinte nedeslușite mai ieșiră din buzele albe, asemănătoare unor șoapte de iubire...era parcă o mulțumire pentru iubirea, devotamentul ei, mai făcu o sforțare supremă pe când ochii deveneau tot mai sticloși îi cere iertare, îi arată că din greșală curățase o armă încărcată și o emoțiune cuprinde pe acel care o adorase și regretă acum de a o părăsi... îi aplică buzele înghețate pe mâinile înfrigurate... pe când sângele din rana ce și-o făcuse în inimă începe a curge tot mai tare. O paloare lividă i se răspândește pe față, și moartea îl strânge în brațele-i de cleștar. La început Ani nu-și dădea seama de nimic, nici de loc, nici de timp, nici de pierderea ireparabilă... un singur gând o susținea acum ca și în timpul calvarului ce-l urcase de la întoarcerea lui Alecu de la București. Nu-i va supravețui. Această hotărâre o întărise șio făcuse să nu cadă zdrobită la vederea neantului în care se aruncase omul iubit... Niciodată iubirea și fericirea nu fuseseră mai meritate! și nu credea să existe femeie în întreaga lume care să fi simțit mai adânc, mai adevărat și cinstit iubirea de care el îi dase probe. Dar aceasta nu-l ferise de nimicire !... soarta, fatalitatea?...începea a fi fatalistă, nimic nu servise, nimic nu putuse împiedica deznodământul prevăzut. Ar fi vrut să citească sub fruntea înaltă gândurile care-i sfâșiase inima, și îi scurtase viața. Nici o lacrimă nu căzu din ochii mai uscați ca oricând, care se fixau îngroziți asupra trăsăturilor pe care să răspândise liniștea, și seninătatea unei alte lumi. Când aurora își strecură printre roletele de pânză razele luminoase, Ani părăsită de curajul de la început, pierduse orice cunoștință. Venirea preotului, toate ceremoniile, înmormântarea, Ani le văzu și asista la ele într-o stare de abatere aproape inconștientă. Parcă nu voia să-și dea seama de neînduplecata realitate, și nu putea să creadă că Alecu o părăsea pentru totdeauna.</p>
<p>În zadar căutase boierul înăbușind durerea-i adâncă neresimțită, de la moartea tovarășii de o viața s-o mângâie, în zadar se grăbeau doamna Pruteanu și Aglae să-i probeze că pentru domnul Horia acest sfârșit era o mântuire punând capăt neurasteniei stranie de care era cuprins. Ani nici nu le auzea, nici nu le vedea. Orice mângâiere a lor se lovea mai întâi de hotărârea ei nestrămutată de a nu-i supraviețui, apoi de dorința, de deliciul aproape ce simțea de a reține acea durere în care îi plăcea să se cufunde, de a nu o lăsa să se micșoreze, îngrozită la gândul că și aceasta ar putea trece ca norii la vânt. Se cunoștea prea bine pentru a ști că imagina scumpă nu putea păli în inima ei credincioasă, dar înverșunarea tuturora de a o distra, de a nu o lăsa singură îi făcea rău. N-avea altă plăcere decât să trăiască cu scumpul trecut, și suferințele de atunci îi deveniseră drage. Într-o stare sentimentală specială, din ce în ce mai întristată, surprindea totuși pe toți prin demnitatea liniștită a atitudinii ei. Evita cu dibăcie orice tovărășie mai mulțumită cu cât putea gândi mai mult la el dornică de neantul în care trebuia inevitabil să intre. Singurul care o mai reținea era boierul a cărui sănătate începuse a se zdruncina, după asemenea lovitură. El reclamă acum îngrijirile ei, și era mulțumit prin suferințele sale s-o sustragă din ale ei, pe care le ghicea atât de adânci. Citea în sufletul ei ca într-o carte deschisă, și o înțelegea cu atât mai bine cu cât și tinerețea sa fusese zdrobită de aceeași nenorocire. Rămase în viață numai pentru copilă, acum și Ani trebuia să trăiască din datorie, pentru el. Îi știa sufletul prea înalt pentru a nu-și îndeplini obligațiunile.</p>
<p>Timpul îi va micșora chinul, și cine știe era încă atât de tânără!</p>
<p>Boierul se dădea iluziilor cu toate că era și el serios atins de pierderea aceluia care luase locul unui fiu în inima sa.</p>
<p>De multe ori însă dispera. O vedea pe Ani atât de cufundată în această durere, cu toată masca resemnării ce o luase față de el</p>
<p>În fiecare zi se scula odată cu ziua, culegea un braț din rozele cele mai frumoase pe care ducea încă rouă dimineții, și le presăra pe mormântul drag. Stătea ore întregi îngenuchiată în biserica cimitirului în care se simțea de acum aerul umed și rece al toamnei. Nici o lacrimă nu venea să-i ușureze durerea inimii împietrite. Cum se întâmplă des la intelectuali acest izvor de mângâiere era secat. Surâdea adeseori în loc să plângă la gândul apropriatei uniri. Aici i se părea că e mai aproape de el, și-l avea veșnic înaintea ei amintindu-și fiecare vorbă de iubire, fiecare mângâiere, fiecare privire. În camera lui de lucru ținuse să nu aducă nicio schimbare. Ședea ceasuri întregi închisă în același fotoliu în care el împins de disperare își puse capăt chinurilor. Recitea pentru a mia oară scrisoarea din urmă, căuta un cuvânt, un cât de slab indiciu care i-ar lămuri enigmetice durere. Nu credea în accident, cu toate că Alecu îi scrie că va pleca în ajutorul Franței. El care era încredințat de iminente intrere a țării sale în vâltoare, era prea patriot pentru a nutri astfel de idei, dacă chiar nu ar fi ținut seamă, de greutatea aproape imposibilitatea unei astfel de călătorii. Exemina în fiecare zi armele înșirate pe birou, făcute inofensive de boier cu ajutorul fierarului din prima zi când ea avuse tăria supraomenească de a se închide în locul nenorocirii ei. Domnul Rândunescu petrecuse câteva ore de tortură neînchipuită când o văzuse cu cât dispreț de moarte Ani le mânuia, le examina ca și când martore ale orelor de chin ale lui Alecu, ele ar fi putut să-i destăinuiască ceva. Așeza în fiecare zi cărțile, lucrurile sale, le ștergea de praf, îi punea în vaze florile sale preferate, tot mai rare cu cât înainta toamna, se îngrijea de toate, ca și cum el era prezent, privea mereu medalionul ce-l purta la gât adâncindu-se cu o sălbatică plăcere tot mai mult în această durere, delectându-se cu suferința, ca avarul cu banii. Nu voia cu niciun chip să se închidă poarta  funerară, și ar fi vrut cât de curând să nu mai rămână din ea decât acel prai în care se dizolvă toate sufletele pe care viața le-a chinuit sau răsfățat. Viața ei o considera ca încheiată. Cei din jurul ei nu se descurajau însă.</p>
<p>152</p>
<p>Toate durerile sunt tăcute pentru a fi îndurate. Pictorul în egoismul său, nu simțise niciun moment vreo durere, văzând cum se pierduse omul care-i fusese prieten. Numai un moment regretase fapta care disperase într-atât pe domnul Horia, căci din amănuntele aflate de la domnul Rândunescu, neurastenia se agravase în urma întoarcerii lui de la București, așadar în urma infamiei urzită de doamna Nozianu cu complicitatea sa. Dar nu dura mult. Lumea e acelora care știu să trăiască, adică a corupților își zicea el, și își înăbuși iute primele sentimente, pentru a se apropia cât mai iute de obiectul râvnei sale. Ani se ținea însă într-o asfel de rezervă față de toți și mai cu seamă de el că de abia înclina capul când îi zicea bună ziua. Trebuia pentru a aștepta zile mai bune, să îndure toate atențiile Aglaei, care ar fi petrecut cel mai frumos timp din viața ei, dacă n-ar fi compătimit sincer pe prietena disperată.</p>
<p>Arendașul martorul și prietenul tuturor plăcerilor și nenorocirilor acestei familii, uitase orice interes personal pentru a încerca a mângâia prietenii atât de greu încercați. Neputându-se apropia de Ani, el întreținea la orice ocazie pe domnul Rândunescu despre orice știa că—l interesează și reușise să-l distragă puțin din abaterea în care căzuse. Însă domnul Brateș nu se mulțumea cu atât. Dragostea care n-o putuse niciodată înăbuși se redeșteptase cu mai multă putere la vederea zilnică a aceleia în care-și pusese într-un timp toate nădejdile de viitor. Niciun gând vinovat nu se amesteca pentru moment purtării lui. Lipsit de egoismul atât de răspândit voia s-o servească fără nici o nădejde. O cunoștea prea bine ca să creadă că uitarea va fi posibilă. Pentru moment era mulțumit să aducă vreo alinare inimii ei sfâșiate, spiritului ei dezorientat. Se temea că această nenorocire să n-o atingă în vitalitatea ei. Boierul îl încuraja adeseori să se apropie de ea, înspăimântat de dorul ei de singurătate, de acea indiferență aparentă ce-i masca adânca durere. Din acea zi arendașul se scula și el odată cu ziua. Căuta s-o vadă când se întorcea de la cimitir în diminețile devenite cețoase. O paloare lividă îi acoperea fața care nu mai avea nici urmă din vioiciunea de altă dată. O salutare fu la început singurul semn că se cunosc, și Ani răspundea c-o răceală de bun gust, mulțumită de a se strecura singură în parcul în care toamna începuse a face ravagii și unde își plimba în aleile pustiite, pustiul fără leac al sufletului ei atât de greu încercat. Domnul Brateș care voia cu orice chip s-o scoată din această stare de misantropie devenea însă cu timpul mai îndrăzneț. Într-o zi se prefăcu că uitase la curte o chirie de care avea neapărat nevoie, și cu toată puțina încurajare a Anii el o întovărăși pe mica distanță dintre biserică și castel, căutând pe cât putea să lege vechea prietenie. Doamna Horia prea bine educată pentru a-i arata îndepărtarea ce simțea, pentru orice, și oricine, schimbă cu el câteva cuvinte de politețe. El știa prea bine cum să le claseze dar s-ar fi expus la orice pentru a-i atenua criza prin care ea trecea. Voia s-o puie în curent cu mizeriile, cu lipsurile care deveneau mai mari cu cât se apropia iarna. A doua zi cu-n aer consternat el se apropiase pe neașteptate, și cu-n ton mișcător o iniția că mizerii îngrozitoare se petreceau sub ochii lor, și nimeni nu lua o inițiativă pentru a pune capăt acestor lipsuri care loveau nevinovați, copii de abia treziți vieții. Și precum altădată plină de iluzii, cu inima pornită numai spre alinarea suferințelor, Ani alergă cu el prin iarba udă încă, prin livezi și grădini la locul nenorocirii, unde se adunaseră de acum toți ai satului. Patru copilași dn care cel mai mare de șase ani plângeau în hohote, fără a ști bine pentru ce, pentru că vecinele se boceau zicându-le că mama lor murise.</p>
<p>Ce e de făcut întrebă domnul Brateș pe Ani cu tonul cald, și intim de altădată, cu amintirile neuitate, mișcat cu adevărat de mizeriile ce le vedea, dar simțind mai mult durerea ce o consuma pe ea, crezând că alte suferinți o va face să se gândească mai puțin la ale ei.</p>
<p>Îți dau libertatea să dispui de tot ce e nevoie, din partea mea zise obosita Ani nedându-și seamă de colibele derăpănate, în care acești oameni trăiau la fel cu animalele, lipsiți de spațiu și lumină. Era departe timpul când compara traiul lor care li se părea atât de modest cu acel al acestor dezmoșteniți, constatând cu regret veșnica nedreptate a lucrurilor. Azi nimic din ale pământului n-o mai interesa.</p>
<p>De dispus e ușor întrerupse arendașul tăcerea. Nu e vorba de aceasta. Toate ne-au fost date ca să le împărțim cu nevoiașii. Dar darurile materiale nu ajung. Ce să devie acești copii lipsiți de părinții lor? Trebuie ca o inimă caritabilă să se intereseze de ei, trebuie ca acei căror îi vom încredința să se știe controlați, altfel ce vor deveni acești micuți în mâinile unor oameni care de cele mai multe ori nu se interesează nici de proprii lor copii.</p>
<p>Ce e de făcut întreabă dezolată doamna Horia ridicând spre arendaș ochii voalați, deveniți și mai triști.</p>
<p>Cred să căutăm o femeie bună să crească pe cel mai mare, și cel din urmă care mai are nevoie de alăptare, și pe acest zise el arătând o fetiță de vreo patru ani cu fața gălbie, cu ochii întunecoși sub părul de culoarea paiului, să o creștem la curte, și noi toți să-i fim educatorii. Arendașul se gândea că o astfel de grijă i-ar micșora poate tragedia sufletească.</p>
<p>Lipsit complet de acel egoism care fac sufletele de toate zilele de a se îndepărta de tot ce suferă, el era mulțumit să aducă vreo mângâiere aceleia pentru care totul se năruise, să-i deștepte încetul cu încetul interesul la viață. Orice jertfă nu i-ar fi părut prea mare.</p>
<p>Să-l luăm mai târziu deoarece doamna Pruteanu s-ar enerva, ea fuge de copii, neputând suferi zburdălnicia lor. Doamna Horia era mulțumită că găsise acest pretext neputându-se fixa încă la nimic.</p>
<p>Bine, dar să nu-i neglijăm, să-i vizităm cât mai des.</p>
<p>De câte ori îi voi șopti Ani nedându-și bine seama de ce promitea, nemaisimțind niciun interes pentru ce o înconjura.</p>
<p>De atunci domnul Brateș avea cel mai bun pretext de a se apropia de ea, și a o sustrage singurătății. O întâmpina de câte ori ieșea de la cimitir și căuta să-i împrăștie cel puțin cât era cu el gândurile negre care-i făceau tot mai îngustă fața, tot mai cerniți ochii înfrigurați. Se sfătuia cu ea cum să îmbrace copii acum când atmosfera se răcea. Măndica avea nevoie de o rochiță mai caldă, Sava de ghete, cel mai mare de o pălărie.</p>
<p>Și Ani care se sustrage cu  greu gândului unic care o preocupa, făcea sforțări uriașe pentru a-i da un sfat, pentru a contribui precum promisese la buna îngrijire a acestor orfani.</p>
<p>157</p>
<p>De multe ori arendașul o hotărâse a merge la orășelul vecin și a cumpăra copiilor tot ce aveau nevoie de iarnă. La întoarcere toată familia se aduna. Doamna Pruteanu croia, iar Ani și Aglae coseau în grabă totul pentru a împiedica copilașii de suferință. Era pretext ca toți să se adune, să convorbească..Boierul, pictorul și arendașul, se cufundau mai totdeauna în discuții politice, din care ieșeau diverginți de opinii. Domnul Rândunescu și Brateș prevedeau după știrile ziarelor iminenta intrare a țării în măcelul îngrozitor, pe când pictorul care credea numai ceea ce dorea, nu voia să convie evidenței, înspăimântat de a-și lăsa viața comodă pentru un trai primejduit, lipsit de distracții.</p>
<p>Doamna Pruteanu căuta cu orice preț să distreze pe Ani, în timp ce le arăta cu multă seriozitate cum se coase. Începea veșnicele plângeri contra fiicei ei care nu-și putuse încă învinge voința și șterge din inimă pe acel care avuse față de ea purtarea cea mai lipsită deconsiderațiuni.</p>
<p>Îl înțeleg, o întrerupse Aglae. Suferim amândoi de aceeași durere și nu ne vom lecuzi niciodată. Numai că lumea e mai indulgentă cu pasiunea unui bărbat, el poate îndrăzni mai multe și poate urmări obiectul dragostei sale. N-a putut și nu va putea de aici înainte nici atât răspunse încredințată Ani. Acum e ultima oară când suntem împreună, nu pot să mai sufăr aerele sale îndrăznețe când nu vrei să-i asculți veșnicele declarații. De ar avea bun simț ar observa că locul său nu e în apropierea mea.</p>
<p>Nu fi atât de aspră o îndemnă Aglae care ajunsese atât de sclavă acestei pasiuni, că dorea ca vara ei să asculte declararea sentimentelor sale, numai sa nu-l îndepărteze.</p>
<p>N-am vrut să-ți cauzez supărare, altfel te asigur că de mult n-ar mai fi fost pe aici zise Ani necăjită, nevoind să le spuie de câte ori domnul Noreanu căutase să se apropie, și cuvintele aproape insultătoare ce le pronunțase văzând cât de zadarnică îi era stăruința.</p>
<p>De când arendașul reușise c-o răbdare supraomenească, dictată de inima sa excepțională, să mai aducă câteva licăriri în întunecimea care amenința existența Anii, pictorul care o iubea cu egoismul caracteristic multor bărbați, lua drept mângâiere resemnarea aparenta a doamnei Horia. Judeca cu superficialitatea caracteristică masca înșelătoare de altfel numai pentru el, căci ceilalți nu se înșelau deloc, sub care Ani căuta, să-și ascundă ideile negre care n-o mai părăseau în nici-o împrejurare. Oricât interes părea că pune la viețele care trebuia să le ușureze, ori de câteori arendașul credea că drumurile la orășelul vecin o mai distra, niciun moment gândirea și sufletul ei nu erau departe de bisericuța albă în care odihnea cel care o iubise.</p>
<p>159</p>
<p>Cu toate aceste veșnica constrângere, neputința de a fi mult singură, manevrele arendașului în complicitatea boierului de a o interesa la mizeriile înconjurătoare, o făcură ca ideea sinistră a sinuciderii să se măi îndepărteze. Boierul de un timp cam suferind îi reclama multă îngrijire.</p>
<p>Dulcele imagini ale copilăriei îi reveneau. Parcă simțea dezmierdarea mânii sale părintești care căutase să-i înlocuiască iubirea de mamă de care fusese lipsită. Își dădea seama de jertfele numeroase ce-și impusese pentru a o ține la pension departe de el cu toate că-i era singura iubire, singura mângâiere pe lume, căci ca și ei soarta-i fusese crudă. Și trăise pentru ea și se jertfise în fiecare zi, în fiecare oră, în fiecare minută...până la jertfa supremă când pentru a i se îndeplini menirea încredințase altuia fericirea cu inima sângerândă, dar bucurându-se prin jertfele-i cât de mari să-i procure fericirea dorită și făurită de inima sa părintească. Și acuma nu se gândea decât la ea când îi reclama atâtea îngrijiri. Simțea și pricepea aceasta, dar știa că-i de datoria ei să nu se sustragă. Totuși sufletul ei tot, s-a refugiat în ideia fixă care n-o părăsește un minut, dar n-are curajul față de înverșunarea generală mai cu seamă de iubirea disperată a boierului să le aducă o astfel de lovitură. Nădăjduiește că sănătatea-i zdruncinată nu va rezista mult...simte cum forțele o părăsesc pe zi ce trece.</p>
<p>Toate aceste domnul Noreanu nu le observă findcă nu adâncește nimic: nu ascultă decât egoismul său orb, când scrie doamnei Nozianu cele mai joasnice calomnii asupra doamnei Horia, după ce anunțase deplina reușită a urzelei infamante care nimicise viața domnului Horia, și aduse pe Ani în preajma mormântului.</p>
<p>De câte ori zărește silueta tot mai subțire a fiicei boierului în tovărășia arendașului, un fel de gelozie turbată îi cuprinde firea toata, și-i întunecă rațiunea. Nu înțelege rarul devotament al domnului Brateș, nici aparenta resemnare a Anii. Crede că desele vizite în orășelul vecin, creșterea micilor orfani sunt pretexte pentru a petrece departe de ei momente de dragoste desăvârșită, promițându-și pentru viitor fericirea care avea atâtea repercurtări în trecut. Cine știe? nu trebuie să te încrezi în nimeni...în perversitatea sa domnul Noreanu își făcea cele mai greșite idei de relațiile lor din trecut și prezent. Va descoperi Anei motivul disperării lui Alecu, se va preface că crede în făptuirea infamiilor de care era încredințat că nu sunt adevărate, și va convinge pe toți dinprejur despre aceasta.</p>
<p>Nici un moment conștiința-i nu se simțea apăsată. Prevedea însă greutăți cui să defăimeze o astfel de ființă? Toți știau că lealitatea-i servise de scut contra răutății lumii. Numai arendașul nu era cu totul inițiat la viața model ce o dusese alături de domnul Horia. Însă acesta nu putea fi înșelat. Un singur lucru putea s-o lovească, și eu aceasta nădăjduia să-i străpungă inima. Îi va dezvălui în toate amănuntele pe care el le cunoștea prea bine drama hotelului, și dacă va stărui în răceala și disprețul ce-i arăta, o va asigura că soțul ei îi dăduse crezare, ceea ce-i aduse sfârșitul tragic.</p>
<p>Și pe când simțitoare la nevoile ce o înconjurau, Ani căuta să aline suferințele toate, să aducă pretutindene mângâiere, cu toate că rana-i sângera ca în prima zi, și-i mina organismul anemiat și debilitat prin drama zguduitoare care nu pierduse încă, nimic din intensitatea sa, și a cărei enigmă căuta zi și noapte s-o pătrundă, pe când domnul Rândunescu, arendașul, doamna Pruteanu și Aglae se străduiau cu toată sinceritatea inimei lor iubitoare, s-o facă să-și întoarcă gândurile de la scena lugubră, care o adusese în astfel de hal, domnul Noreanu se gândea cum să se răzbune mai departe asupra aceleia care numai era de cât o umbră a Anii de altădată. Modul ei necruțător de a se desface de atențiile sale îi readuse iarăși în suflet vechea ură. Nu căuta decât ocazia, era hotărât să profite de primul moment când vor fi singuri pentru a-i descoperi secretul ei care , Ani se gândea zi și noapte, și pentru a cărui descoperire ar fi dat orice.</p>
<p>Într-o zi vântul prea aspru al toamnei înaintate o făcuse pe Ani să caute adăpost în atelierul atât de neglijat. Ar fi vrut stăpânindu-și voința să se apuce de lucru. Dar prin geamul îmbrumat ziua apare ștearsă, mohorâtă. Ani privește scheletele arborilor plecați sub vântul rece, vede frunzele căzând nepăsătoare în dansul morții, și le invidiază...are viziunea milioanelor de ostași care poate cad în acea minută... de ar fi printre ei ! totulo dezgustă, putea fi fericită numai lângă el. Nimeni nu-și putea da seama de intensitatea acestui sentiment. Îl iubise cu una din acele pasiuni concentrate a cărei căldură o simt numai acei care au inspirat-o. Din acest moment adâncită în gândurile triste orice interes pentru ce o înconjoară dispare. Nu vede culmile pleșuve ale dealurilor, cârdurile de ciori zburand în depărtare, țăranii cu fața brăzdată de griji conducând câte o vită, copilașii cu mâinile de acum înroșite de frig venind de la școală. Nu vede pe arendaș intrând prin poarta din fața geamului ținând de mână un copilaș cald îmbrăcat, și înfășurat ca un pachețel, nici pe Aglae care făcuse înconjurul rotondei și intra dezamăgită nezărind nicăeri pe pictor. Acesta intrase acum în atelier și privea intrigat pe Ani de câteva minute fără ca să observe că s-ar mai afla cineva în încăpere, orice decor, orice privea realitatea, omenească pierduse interes pentru ea, domnul Noreanu o privea ironic aproape furios. Toată ura adunată, îi revenea, era hotărât să-și pună planul în aplicare.</p>
<p>De ce atât de tristă verișoară? întrerupse el tăcerea, pe când un aer perfid se răspândise pe fața cu trăsăturile frumoase, sub fruntea îndărătnică care plăcuse la atâtea și încântă și azi atât de mult pe Aglae.</p>
<p>— Nu mergem azi la Rozieni?</p>
<p>Ani, îl privea de abia acum, mirată de tonul care n-avea inflexiunele obișnuite.</p>
<p>— Nu sunt dispusă la plimbări, răspunse ea cu răceala obișnuită.</p>
<p>— Nu? m-aș mira. N-aveți nimic de cumpărat? Tonul îi devenea tot mai iritat. Zărea prin geamul perlat de ploaie pe arendaș, care mergând în pasul copilului se îndrepta spre atelier. Voia să spuie cât mai iute Anii secretul care trebuia să-i dea o mare lovitură.</p>
<p>Însă indiferentă ca totdeauna Ani nu voia să lungească vorba. Privea cum ploaia alunga pe toți în casă și cum câinele ei căuta un adăpost și cum pe urmă se luase după domnul Rândunescu care venea dinspre grajd.</p>
<p>Pictorul vorbea ca pentru sine. Sărmanul Alecu! ce martiriu a îndurat! Ani îl privea  cu dispreț și ură. Numele iubit i se părea pângărit fiind rostit de el. Avuse totdeauna presimțirea că el și doamna Nozianu nu erau străini de nenorocirea ei. Dar dorința de a cunoaște suferințele soțului ei o făcu să-și învingă respingerea. Numai el era în stare să-i deslușească acest secret fatal care o ocupa într-atât.</p>
<p>Își întoarse privirea de la geam și așezându-se pe canapeluța de trestie deasupra căreia spânzura primele ei picturi. Fața ei avea albeața statuei așezată într-un colț, pe un postament.</p>
<p>Ce ziceai de Alecu? vocea-i luase  ușoară nuanță de rugăciune.</p>
<p>Pictorul simțind interesul Anii de a afla toate ar mai fi șovăit. Dar văzuse pe toți luând drumul casei. Știa că ei căutau pe Ani pe care n-o lăsau mult timp singură, auzea chiar zgomotul pașilor lor pe scări.</p>
<p>Și atunci cu totul cufundat în dorința răzbunării, neobservând fața atât de trasă de o paloare morbidă, el începu c-o plăcere drăcească a istorisi toate amănuntele scenei de la hotel, neuitând nici un detaliu, îngrijat de a nu cruța nimic pentru ai cauza cât mai mare durere și umilință.</p>
<p>Dar de abia evenimentele începuseră a i se desluși că Ani se cutremură la gândul atâtor infamii. Se gândește numai la suferințele lui Alecu și atunci scoate un țipăt de supremă durere acoperindu-și ochii cu mâinile. Un văl îi tulbură privirea...putea-va ea să mai trăiască în această lume? îi revenea și parcă resimțea toată durerea soțului ei... ce îndurare? și cum o ferise de adevăr... ce martir! deodată câmpiile însângerate se iveau privirii ei rătăcite, vedea cum se măcelărea omenirea cu toate instinctele sălbatice dezlănțuite fără reținere. Un moment îi veni gândul răzbunării...va trăi pentru a aduce toate ilumină... pe urmă se va uni cu acel care voise s-o cruțe de aceste intrigi, mai curând calomnii revoltătoare. Voia să-și adune forțe pentru a răspunde pictorului, care se delecta cu suferința ei nedându-și încă seama până unde mersese cu cruzimea. Dar pe când caută să-și întărească voința simte deodată ca o lovitură în inimă...parcă întunericul îi cuprinde spiritul, toate puterile o părăsesc. Aruncă spre pictor o privire îngrozită și rămânene însuflețită pe canapeluța de trestie mândră, dreaptă, ca statuia răzbunarii... pe când sufletul ei zboară ca acel al unei sfinte...</p>
<p>Domnul Noreanu îngrozit se repede spre ea apoi iese strigând și gesticulând.</p>
<p>Când domnul Rândunescu și toți ai casei după ce o cântaseră în toate încăperile intrară în atelier, ea își găsise mântuirea... se găsea acolo unde dorise sufletului ei nenorocit. Toți se priveau neîndrăznind să înțeleagă.</p>
<p>Boierul căzuse într-un fotoliu și numai da semn de viață. Doamna Pruteanu și Aglae începuseră a țipa, a o pipăi, a încerca vreun mijloc de scăpare când arendașul care sosise cel din urmă cu copilașul de mână, își dete seama că nu mai era nici o scăpare, lasă copilul în mijlocul casei. El începuse a plânge văzând pe toți îndurerați și o apucă razna prin parc cu tot gerul și țurțurii de zăpadă pe care vântul i le arunca în față.</p>
<p>Întunericul se lăsase pe nesimțite...un sunet de clopot se auzea în depărtare într-o surescitare extraordinară, el alergă printre arborii despoiați printre frunzele căzute. Gesticula fără să-și dea seama pe când cuvintele ce le rostea se amestecau cu suspinele arborilor din alee.</p>
<p>Căzu pe banca garniturii de grădină nedându-și seama nici de ce făcea, nici unde se afla. Se străduia în zadar să fie mai tare ca durerea. O jale adâncă îi cuprinse sufletul. Nimeni n-o cunoaștea atât de bine ca el. Nu-i era dat s-o aibă nici ca prietenă. Pierduse orice altă nădejde după moartea domnului Horia...dar o vedea, erau zilnic împreună. Niciodată nu putuse avea altă pretenție.</p>
<p>Lacrimile îi lunecau pe fața pe care vântul și zăpada o biciuiau fără ca el să simtă. Încercă să se liniștească dar zbuciumul sufletesc devenea tot mai aprig. Apucă drumul casei fără a mai avea curajul de a se mai abate pe la curte și a cerceta motivul acestei catastrofe...</p>
<p>Vorbea tare pe când durerea i se schimba în disperare. O avea parcă în fața sa și începea cu glas tare ai număra calitățile.</p>
<p>167</p>
<p>Avea toate darurile cu care a fost înzestrata vreodată o femeie, o frumusețe demnă de penelul celui mai mare maestru, de lira celui mai înfocat și desăvârșit poet. Calități sufletești rare mediului în care și-a petrecut cei câțiva ani de căsătorie, iar cele intelectuale întreceau în adâncime și putere pe ale celui mai înzestrat dintre bărbați.</p>
<p>La ce i-au servit?...</p>
<p>Și recapitulând trista poveste a vieții ei, arendașul revenea la convingerea că darurile omului nu i-au fost date spre mulțumirea sa, și că cei mai înzestrați, sunt adeseori și ce imai nefericiți...</p>
<p>EMILIA TAILLER</p>
<p>— SFÂRȘIT —</p>
  </body>
 </text>
</TEI>